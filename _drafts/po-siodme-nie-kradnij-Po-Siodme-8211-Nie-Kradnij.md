---
id: 4749
title: 'Po Siódme &#8211; Nie Kradnij'
date: '2015-07-30T22:36:18+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=4749'
permalink: '/?p=4749'
slide_template:
    - default
gallery-type:
    - '1'
image: /wp-content/uploads/2015/07/8254966816_b23b7444bb_h-1.jpg
categories:
    - Książka
format: image
---

W naszej lokalnej blogosferze przez moment dzisiaj zawrzało. Tomek Tomczyk (aka Kominek aka Jason Hunt) napisał książkę, która dostępna jest na razie tylko w przedsprzedaży. Książka będzie dostępna w pakiecie wszystkich wersji: papierowej, mobi, pdf, epub.

Pewna blogerka napisała na swoim facebooku, że nie interesuje ją papierowe wydanie książki to “nie obraziłaby się, gdyby ktoś jej przesłał ebooka na maila, za free”.

Zastanawiałem się, czy ominąć ten wątek czy faktycznie go poobserwować, ale cieszę się, że wybrałem tę drugą możliwość.

W ślad za burzą jaka powstała pod tym postem, nasza bohaterka napisała również obszerzniejszy tekst, w którym wyjaśnia istotę swojego facebookowego postu. To, co jest ciekawe, to logika, która czai się pod spodem całej tej sprawy:

> Poza tym, odniosę się do kilku komentarzy, w których czepiający się sugerują, że e-book jest do papieru dodawany jako gratis. Wobec tego **jak mogę ukraść coś, co jest darmowe?** Nie chcę papieru, który kosztował, chcę e-booka, który jest gratisem. W czym zatem problem? Ktoś w końcu nie zapłacił ze wersję elektroniczną, bo jest (wg. komentujących) darmowa, więc nie robi nic złego oddając ją za darmo, a ja biorąc ją za tą samą cenę.

(cały tekst: http://chicamala.pl/ciebie-tez-pewnie-nazwa-zlodziejem/ )

Mam nieodparte wrażenie, że motywacja jest identyczna jak ta, którą niegdyś zabłysnął Andrzej Lepper:

<iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="375" loading="lazy" referrerpolicy="strict-origin-when-cross-origin" src="https://www.youtube.com/embed/nCgXGdHuaGI?feature=oembed" title="Lepper - Jak można zgwałcić prostytutkę?" width="500"></iframe>

Skoro *nie można ukraść czegoś, co jest gratisem*, to może następnym razem zamiast kupować Coca-Colę, to lepiej skoczyć do Lidla czy Carrefoura i zabrać tę, która jest *gratis* dorzucana do Jacka Danielsa, skoro Jack Daniels nie jest nam do szczęścia potrzebny?

Żelazna logika.

Nie wiem czy to jest kwestia totalnej ignorancji czy świadomego trwania przy pierwotnie obranej linii obrony, mimo, że ta z góry skazana jest na porażkę?

Przecież przesłanie kopii ebooka Tomka nie jest **przekazaniem/oddaniem** swojej kopii, tak jak próbuje ferować blogerka, ale prośbą *“ej, weźcie skserujcie mi tę książkę, bo nie chce mi się kupować oryginału, skoro przeczytam ją tylko raz, a potem oddam ją na makulaturę”.*

Kupuję ebooki. Te na Kindle i te w PDF. Share’uję, gdy pojawia się nowy BookRage (sam prawie nie czytam beletrystki). Namawiam znajomych, by robili to samo. Kindle ma moja siostra, moja mama, mój tato. Ba, nawet moja babcia. Wszyscy płacą za czytane książki.

Tak. Przesyłam kupione ebooki znajomym. W dwóch przypadkach:

1. Ktoś bardzo chce przeczytać daną treść, ale znajduje się w takim momencie życia, że nie może sobie pozwolić na zakup egzemplarza.
2. Ktoś z grona moich najbliższych znajomych, kto via gentlemen agreement gwarantuje mi, że ta książka pozostanie jedynie dla niej/niego.

Nigdy nie rozpowszechniłem kupionego ebooka więcej niż dwóm, trzem osobom.

**Mniej więcej w takim wymiarze pożyczam papierowe książki.**

Wyjątkiem od tej reguły jest książka *Szczęście czy Fart*, która wiecznie krąży wśród moich znajomych. Dlaczego? Znowu z dwóch powodów: książka jest niesamowicie dobrą metaforą działaWydawnictwu Amber wygasła licencja na dystrybucję, w związku z czym nie mogą drukować nowych egzemplarzy.

(Zdjęcie w nagłówku: &lt;a target=’\_blank’ href=’http://www.flickr.com/photos/38722593@N02/8254966816/’&gt;josep salvia boté&lt;/a&gt; )