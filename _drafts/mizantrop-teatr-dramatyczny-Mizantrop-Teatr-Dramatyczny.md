---
id: 3570
title: 'Mizantrop [Teatr Dramatyczny]'
date: '2014-02-23T08:07:59+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=3570'
permalink: '/?p=3570'
omc_review_enable:
    - '1'
omc_user_ratings_visibility:
    - '0'
omc_review_type:
    - stars
omc_final_score:
    - '4'
omc_longer_summary:
    - 'Uwspółcześnienie Moliera w taki sposób, aby go nie uwspółcześniać? Lubię to.'
omc_criteria_display:
    - t
omc_featured_post:
    - '0'
omc_comment_type:
    - wp
categories:
    - Teatr
---

Lubię dobre sztuki. Mizantrop w reżyserii Chrapkiewicza zdecydowanie do nich należy.

W dorobku Moliera Mizantrop plasuje się praktycznie ex equo ze Świętoszkiem. Opowieść o Alcestrze, który walczy z obłudą pałacowego towarzystwa kompletnie się nie przeterinowała, mimo, że od czasów jej napisania minęło już ładnych kilka lat.

I mimo tego upływu lat z komunikacyjnego punktu widzenia, nic się nie zmieniło. Wystarczy posłuchać otwarcia całej sztuki aby dowiedzieć sie jak bardzo główny bohater brzydzi się wylewnością wobec obcych ludzi, którym nie szczędzi się pochwał i których nazywa się swoimi przyjaciółmi, jednocześnie nie do końca pamiętając jak dokładnie mają na imię.

Nasze dzisiejsze społeczeństwo niewiele się od siebie różni. Wystarczy popatrzeć na zdjęcia wrzucane na facebooka. Najlepiej zdjęcia dziewcząt, wdzięczących się do luster w swoich nowych sukienkach. Większość komentarzy pod takimi fotkami sprowadza się do snucia zestandaryzowanych mikro-peanów na temat nietuzinkowej urody nosicielki owej sukienki.

> “Śliczna!”, “Piękna!”, “OMG, ale cudowna!”, “Nic się nie zmieniłaś!”, “Piękna jak zwykle” etc, etc.

Fejsikowe koleżanki słodzą sobie nawet, kiedy na usta cisną się słowa “wzięłabyś się za siebie wreszcie, bo znad paska wszystko ci się wylewa”.

Z tego właśnie szydzi Molier. Na to właśnie nie godzi się Alcester, którego gra Wojciech Solarz. I o ile w grudniowo-styczniowej edycji Kabaretu na Koniec Świata pokazał mnóstwo bardzo pozytywnej energii, o tyle w tym przedstawieniu niestety trochę przesadził z artykułowaniem wszechogarniającego go [vanitas vanitatum](https://pl.wikipedia.org/wiki/Vanitas). 1/3 spektaklu na klęczkach i z twarzą schowaną w dłoniach to dla mnie jednak trochę za dużo.

Z drugiej zaś strony – scenografia i kostiumy, które w pełnej palecie odcieni szarości odzwierciedlały dzisiejszą modę rodem z [Placu Hipstera](http://natemat.pl/68035,pomylka-mapy-google-plac-zbawiciela-to-plac-hipstera) – były po prostu idealnie ze sobą zgrane i dopasowane. Obrazy Rafała Olbińskiego w tle sceny były praktycznie jedynym kolorowym elementem scenografii. Spokojny jazz miksowany z dyskotekową łupanką (wzmacnianą stroboskopami, a jakże!) wcale nie przedzkadzał aktorom w emocjonalnym deklamowaniu wierszowanego tekstu sztuki.

Mam nieodparte wrażenie, że ten spektakl bardziej skłonił mnie do przemyśleń na temat tego jak praktycznie nic się nie zmienia w naszym społeczeństwie na przestrzeni wieków (a częściowo już od czasów kiedy byliśmy jaskiniowcami, o czym pisałem ostatnio dla naTemat.pl)