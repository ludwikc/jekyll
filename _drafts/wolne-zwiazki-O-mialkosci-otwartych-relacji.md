---
id: 3866
title: 'O miałkości otwartych relacji'
date: '2013-12-02T13:42:22+02:00'
author: 'Ludwik C. Siadlak'
layout: post
guid: 'http://blog.siadlak.angrybytes.pl/?p=4'
permalink: '/?p=3866'
categories:
    - Szuflandia
---

Miałem ostatnio wypadek. Oczywiście jak to z wypadkami bywa, szczególnie takimi jak ten, kiedy dość blisko otarłem się o zakończenie takiego fajnego życia jakie wiodę, naszły mnie pewne przemyślenia.

Przemyślenia dotyczące przede wszystkim stwierdzenia ***“Żyj tak, żeby Twoim znajomym zrobiło się nudno, kiedy*** **umrzesz”**.

Tak żyłem przez wiele lat spotykając się z bardzo ciekawymi ludźmi, nawiązując coraz to nowe przyjaźnie, ale też związki i relacje oparte na bliskości i intymności.

Sęk w tym, że przez większość tych lat <del>kiedy żyłem</del> od kiedy żyję jako niezależny konsultant i trener, czyli już 8 lat, zawsze z całych sił wzbraniałem się przed związkami zamkniętymi, 1-na-1, ekskluzywnymi.

Wynikało to oczywiście z wielu przesłanek.

Najważniejszą z nich było to, że bardzo dużo podróżuję. Kiedy wynajmowałem mieszkanie na warszawskich Kabatach, któregoś razu policzyłem sobie, że w okresie od czerwca do grudnia spędziłem w swoim mieszkaniu… 27 dni. Dwadzieścia siedem przez pół roku. Czyli 15% półrocza. Czyli jakby nie liczyć – zdecydowanie mniej kosztowałoby mnie mieszkanie w Sheratonie.

I właśnie przez taki tryb życia, który wymaga ode mnie spędzania czasu w ciągłych podróżach uważam, że byłoby nie-fair trzymać kogoś na uwięzi i kazać na siebie czekać w domowych pieleszach, kiedy naprawdę nie jestem w stanie określić kiedy znów zagoszczę w ich progach.

Dlatego nigdy tego nie wymagałem od swoich partnerek i oczekiwałem takiej samej dozy wolności, która jednocześnie uprawniała mnie do odnajdywania się w stęsknionych ramionach moich wybranek niezależnie od tego w którym mieście się znalazlem.

Przesłanek było oczywiście kilka więcej, ale to temat na osobny post. Teraz clou jest inne.

Po moim wypadku zacząłem się zastanawiać jak wyglądały te moje relacje (a.k.a otwarte związki).

I tym samym doszedłem do jednego, kluczowego wniosku.

**Jaka jest różnica pomiędzy wolnym, otwartym związkiem, a jego typowym, ekskluzywnym odpowiednikiem?**

Bardzo znacząca ale też dość prosta. Kiedy o tym myślałem, przyszło mi do głowy takie porównanie:

Zamknięte związki są **jak wyścigi motocyklowe**. Adrenalina, ekscytacja, energia, radość i dużo zmęczenia. Masz lepsze i gorsze starty. W ramach każdego startu masz lepsze i gorsze okrążenia. Ale jakie by one nie były, zawsze zdobywasz dodatkowe punkty w swoim własnym, osobistym rankingu. Pniesz się do góry w rozwoju. Zdobywasz cenne doświadczenia za każdym razem kiedy stajesz na starcie – nawet jeśli okaże się, że tor był zupełnie do Ciebie nieprzystosowany i niegotowy. Ba, dany start mógł nawet zakończyć się wypadkiem. Ale to zawsze jest dla Ciebie nowe doświadczenie. Zawsze.

Możesz oczywiście nabawić się traumy i nie móc przez jakiś czas wsiąść na motocykl. Ale to mija. I to też jest temat na osobny post – szczególnie, że ja właśnie jestem po motocyklowym wypadku i