---
id: 1716
title: 'Slackware 12.0 &#8211;  poradnik konsumenta'
date: '2013-12-28T17:12:35+02:00'
author: 'Ludwik C. Siadlak'
layout: post
guid: 'http://blog.ludwikc.net/?p=104'
permalink: '/?p=1716'
tags:
    - ''
categories:
    - Szuflandia
---

Choć ostatnio sporo [pisałem o produktach Google](http://blog.ludwikc.net/category/internet/google/) to wraz z coraz dłuższymi jesiennymi wieczorami nadszedł czas na powrót do źródeł.  
Przez niemal cały ostatni rok korzystałem z [Kubuntu](http://kubuntu.org) (w kolejnych wersjach 5.10, 6.06 i 6.10). Tę ostatnią [opisałem](http://blog.ludwikc.net/category/software/linux/ubuntu/) tuż po jej premierze. Zawiodła mnie, ponieważ już zupełnie przestała odpowiadać moim oczekiwaniom.  
W międzyczasie zastanawiałem się nad [Gentoo](http://gentoo.org) i [Archem](http://archlinux.org). Gentoo odrzuciłem po rozmowach z chłopakami z [CzLUGu](http://czlug.icis.pcz.pl), ponieważ najpierw instaluję nowe dystrybucje w laptopie, żeby dopiero po testach wprowadzić je na desktop. Z pewnością Gentoo zagości jednak na tym drugim, bo tu mam więcej czasu i mocy na kompilację. Laptop potrzebny mi jest jednak do pracy na codzień, dlatego musi działać. W każdych warunkach. Dlatego postanowiłem wrócić do swojego opiekuna, który wprowadził mnie w świat FLOSS. [Slackware Linux](http://slackware.com) ([od niedawna](http://www.slackware.com/announce/12.0.php) w wersji [12.0](http://www.slackware.com/getslack/)).

Slackware jest generalnie systemem:

- stabilnym
- szybkim
- sprawnym
- *twardym*