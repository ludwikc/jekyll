---
id: 7241
title: 'Zapiski Rodzicielskie'
date: '2021-04-15T08:27:37+02:00'
author: 'Ludwik C. Siadlak'
layout: revision
guid: 'https://personaldevelopment.pl/?p=7241'
permalink: '/?p=7241'
---

Wstałem dziś rano po nocy lepszej od wczorajszej, kiedy Lena przebudzona przerażającym snem podczas którego ktoś – o zgrozo! – zabrał jej… *czapkę*.

Wstałem i pomyślałem, że o ile dużo dokumentujemy rozwoju naszej córki – a wkrótce obojga naszych dzieci – i w prywatnych albumach i na prywatnym Instagramie, to jako rodzice mamy pewne przemyślenia i dostrzegamy kontrasty, które warto gdzieś zanotować. Jednym z naszych notatników jest oczywiście [podcast **Między Nami Siadlakami**](https://personaldevelopment.pl/podcast/miedzynami/), ale to jest treść wymagająca większego skupienia i szerszego obrazu naszej artystyczno-technicznej rodziny.

Słowem wstępu, dla tych z Was, którzy nas mnie znają lub nie śledzą na bieżąco naszej drogi. Oboje jesteśmy freelancerami (Ania jako [zawodowa makeup arist](https://www.instagram.com/aniasiadlak/), ja jako trener i konsultant [cyberbezpieczeństwa](Https://Siadlak.com)), oboje pracowaliśmy na międzynarodowych kontraktach, oboje szukaliśmy lepszego miejsca dla naszych dzieci – lepszego niż gęsty, zimowy, warszawski smog. Wczesną jesienią 2018 sprzedaliśmy i rozdaliśmy dużo naszych rzeczy, spakowaliśmy resztę i przeprowadziliśmy się o 1,000+ km na zachód, do malowniczej, nadreńskiej stolicy Hesji: [Wiesbaden](https://www.google.com/search?q=wiesbaden&rlz=1C9BKJA_enDE906DE906&hl=en-GB&prmd=imnv&sxsrf=ALeKk02Yd0NzPfU937Vic9AWfCw6Wzdl3Q:1618465425256&source=lnms&tbm=isch&sa=X&ved=2ahUKEwi0iYPGxf_vAhV6gf0HHUUkDVQQ_AUoAXoECAIQAQ&biw=1194&bih=715&dpr=2). Miasta już mi znanego, bo przez kontrakty ze stacjonującym tu największym garnizonem US Army Europe, spędziłem tu niemało czasu. Ania zaś pojawiła się tutaj po raz pierwszy w dniu, kiedy wynajmowaliśmy nasze dzisiejsze mieszkanie. (To jest dopiero zaufanie do męża, co?)

W pierwszą ciążę zaszliśmy (dlaczego piszę *„zaszli**śmy**”* i czy to jest pantoflarstwo? O tym przeczytasz w następnym tekście tego cyklu. Poniżej tego paragrafu widzisz przycisk – użyj go, jeśli chcesz dostać powiadomienie) praktycznie zaraz po przyjeździe.

<div class="wp-block-image is-style-default"><figure class="alignright size-thumbnail">![](https://personaldevelopment.pl/wp-content/uploads/2021/04/4557B9DC-70C0-4CA4-84A0-77BE85BDDB66-320x240.jpeg)<figcaption>Tak skończyło się picie grzanego wina</figcaption></figure></div>W pierwszą ciążę zaszliśmy niedługo po tym jak zaczęliśmy się rozpakowywać. Ania nie zdążyła się nawet nacieszyć jarmarkiem bożonarodzeniowym, bo już po pierwszym kubku grzanego wina, coś ją tknęło i następnego dnia zrobiliśmy test.

Ciąża nie jest łatwym czasem dla Ani. Ani pierwsza, ani druga. Jej organizm nie jest zbyt uszczęśliwiony zachodzącymi zmianami i mocno, bardzo mocno się przeciwko nim buntuje. Ba, dla lepszego zobrazowania sytuacji mógłbym użyć kolokwializmu i napisać wprost: jej ogranizm po prostu *spuszcza jej niezły łomot.* Taka prawda.

Na szczęście wszystko zakończyło się doskonale, bez żadnych większych perturbacji czy problemów.

## Nasz Model Nuklearnej Rodziny

Jaki jest zatem cel tego cyklu? Mieszkamy w Niemczech i świadomie nasiąkamy tutejszą kulturą (dla mnie to jest swego rodzaju *powrót do źródeł*, bo wolny czas spędzam na studiowaniu i badaniu swojego drzewa genealogicznego, dzięki czemu wiem, że po ponad 300 latach w Niemczech, dopiero moja prababcia wyszła za Polaka, redefiniując tym samym nasze obecne obywatelstwo). Widzimy wiele różnic w modelach wychowania. Nie tylko naszego vs to co dali nam nasi rodzice, bo to są w pełni naturalne różnice międzygeneracyjne, ale przede wszystkim jesteśmy wystawieni na doświadczenia zupełnie nowej dla nas społeczności. Czerpiąc z obu tych źródeł, jak i pochodząc z zupełnie (ale tak naprawdę zupełnie) różnych domów, tworzymy **model rodziny, który zdaje się naprawdę… działać.**

I tym właśnie chcę się tutaj podzielić. Ku pamięci (własnej), zapisuję co tutaj się pojawi w ciągu najbliższych tygodni, bo kiedy pojawi się z nami nasz syn, będzie ku temu pewnie mniej czasu:

- Budowanie poczucia sprawczości u dziecka
- [Wspólne przeżywanie emocji](https://personaldevelopment.pl/budowanie-wiezi-wspolne-przezywanie-emocji/) (negatywnych i pozytywnych)
- Odmawianie dziecku vs odwracanie jego uwagi
- Kłamstwa i białe kłamstwa, czyli jak z łatwością utrudnić sobie życie
- Kary cielesne, niezależnie od obowiązującego prawa
- Prywatność w sieci – uczciwość rodzicielska
- Wychowanie dwu- i trójjęzyczne – nasze doświadczenia w praktyce.
- Multikulti – postrzeganie religii w zróżnicowanym kulturowo społeczeństwie
- Kto zachodzi w ciążę? Nasz model relacji partnerskiej
- …i jeszcze kilka innych, które notuję na bieżąco.

Powyższe punkty staną się oczywiście linkami jak tylko pojawią się pod nimi odpowiednie teksty. Jeśli jednak chcesz mieć pewność, że dostaniesz o nich powiadomienie, podaj mi swojego maila poniżej, a ja będę wysyłał Ci notyfikację.

To tyle na dziś. Bardziej zajawka niż właściwy artykuł, ale mam nadzieję, że da Ci to obraz tego jakiego rodzaju narracja będzie dominować w tym cyklu. Jeśli to jest coś, co Cię interesuje – koniecznie kliknij w link powyżej, abyśmy mogli zostać w kontakcie. Do zobaczenia!