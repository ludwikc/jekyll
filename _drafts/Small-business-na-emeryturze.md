---
id: 220
title: 'Small business na emeryturze'
date: '2009-04-19T11:29:18+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=220'
permalink: '/?p=220'
categories:
    - Szuflandia
tags:
    - doskonalenie
    - rozwój
    - sukces
---

Rozmawiałem ostatnio z matką jednej z moich klientek – wyjątkowo serdeczną i sympatyczną 75-letnią kobietą. Pani Barbara przez wiele lat piastowała wysokie stanowiska państwowe odpowiadając za kwestie architektoniczno-urbanistyczne w południowej Polsce.

Kiedy ponad 20 lat temu przeszła na emeryturę postanowiła wykorzystać swoje wieloletnie doświadczenie i firmować kompleksowe projekty domów jednorodzinnych własnym nazwiskiem. Mieszkając w pięknej wsi doskonale dzieliła czas pomiędzy dobrze prosperujący biznes, opieką nad domem i zajmowaniem się swoimi wnukami.

Przez te 20 lat działalności całość jej *marketingu* opierała się na rekomendacjach byłych klientów. Ostatnimi czasy jednak klientów zaczęło ubywać – młodzi ludzie przenoszą się do większych miast, a nowi mieszkańcy suburbiów i wsi nie mają tu wystarczającej liczby kontaktów aby dzięki nim dotrzeć do być może najlepszego architekta w tym regionie.

Jako, że pracując z jej córką oprócz Personal Developmentu zajmowaliśmy się niejednokrotnie kształtowaniem ścieżki kariery i podejmowania istotnych decyzji biznesowych, pani Barbara zapytała mnie wprost –

> “Czy ma pan jakąś magiczną metodę na to by więcej klientów mogło do mnie dotrzeć?”

Oczywiście 🙂