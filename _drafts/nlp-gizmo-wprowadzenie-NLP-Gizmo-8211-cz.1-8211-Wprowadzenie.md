---
id: 438
title: 'NLP Gizmo &#8211; cz.1 &#8211; Wprowadzenie'
date: '2012-07-18T13:57:31+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=438'
permalink: '/?p=438'
categories:
    - Uncategorized
tags:
    - doskonalenie
    - efekty
    - rezultat
    - rozwiązania
    - rozwój
---

Rozmawiałem ostatnio z kilkoma przyjaciółmi n/t metod efektywnej komunikacji. Efektywnej w etyczny sposób, czyli jak doprowadzić partnera (biznesowego czy w życiu prywatnym) do zrozumienia naszych intencji i przekonanie go do ich celowości.

<abbr title="Programowanie Neurolingwistyczne - Neuro-Linguistic Programming">NLP</abbr> jest jednym ze zbiorów takich komunikacyjnych narzędzi, ale wiedza na ich temat przypomina trochę garaż w którym panuje wyjątkowy bałagan – wszystko tam jest, ale kiedy nagle potrzebujemy użyć śrubokręta imbusowego, to dość trudno go znaleźć. Na rynku mamy setki książek poruszających tę tematykę (w tym dziesiątki przetłumaczonych w lepszy lub gorszy sposób na język polski), “certyfikowanych” trenerów, nagrania na CD i DVD i wiele innych.

Pomyślałem, że warto stworzyć coś na kształt dobrze uporządkowanej skrzynki narzędziowej, do której będziecie mogli zawsze sięgnąć po konkretne rozwiązanie.

Roboczo nazwałem ten projekt NLP Gizmo (z ang. “*apparatus, equipment with a purpose*” – początkowo pomyślałem o *NLP toolbox*, ale jest już na tynku ebook o takim tytule, sprzedawany po $49), który będzie serią postów dot. praktycznego zastosowania tych metod to nawiązywania kontaktu, prowadzenia rozmów, wykorzystywania mowy ciała i uczenia się.

Istotna jest właśnie możliwość zastosowania tej wiedzy w **praktyce**, bo książek pełnych teoretycznych rozważań jest aż za dużo.

Jeśli chcecie poczytać o samej historii NLP, jak to Bandler i Grinder w latach ’70 skodyfikowali istotne aspekty ludzkiego zachowania, to [Wikipedia ma na ten temat dobry artykuł](http://en.wikipedia.org/wiki/History_of_neuro-linguistic_programming).

Dwie ważne informacje na koniec:

- NLP nie zostało *stworzone* przez Bandlera, Grindera, Erickssona ani żadnego innego człowieka, który z nimi współpracował. “*Twórcy”* NLP zebrali razem pewne elementy zachowań tych ludzi, którzy osiągają najlepsze efekty podczas komunikowania się z innymi i pogłębili tę wiedzę jednocześnie ją optymalizując.  
    Oznacza to, że niejednokrotnie możecie spotkać się z ludźmi, którzy “stosują techniki NLP” zupełnie nieświadomie. Jak mawia Guy Kawasaki – *what works, works –* niezależnie od tego czy masz super certyfikat czy po prostu *głowę na karku* i umiesz praktycznie wykorzystać nowe umiejętności.
- Wielu ludzi związanych z *branżą* NLP, doświadczając skuteczności niektórych technik, popadają w daleko posunięty samozachwyt (p. [post Alexa Barszczewskiego o wydmuszkach](http://alexba.eu/2007-02-16/rozwoj-kariera-praca/autentyk-pozory/)) i sprawiają wrażenie ludzi, wg których NLP jest *odpowiedzią na wszystko*.

Liczę, że czytając ten blog i inwestując w swój własny rozwój wiecie, że tylko sytuacje win-win przynoszą długoterminowe korzyści i będziecie wykorzystywać tę wiedzę tylko w etycznych celach.

**Jak podoba się Wam taka inicjatywa?** 🙂