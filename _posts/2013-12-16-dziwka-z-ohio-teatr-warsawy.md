---
id: 3162
title: 'Dziwka z Ohio [Teatr Warsawy]'
date: '2013-12-16T21:34:57+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=3162'
permalink: /dziwka-z-ohio-teatr-warsawy/
cwv3_auth:
    - ''
dsq_thread_id:
    - '2160145260'
omc_review_enable:
    - '1'
omc_user_ratings_visibility:
    - '0'
omc_review_type:
    - stars
omc_final_score:
    - '1.5'
omc_longer_summary:
    - 'Spektakl, który może stanowić impuls do pewnych przemyśleń, choć nie jest daniem, które można długo i przyjemnie smakować. '
omc_criteria_display:
    - t
omc_featured_post:
    - '0'
omc_comment_type:
    - wp
views:
    - '1524'
slide_template:
    - default
gallery-type:
    - '1'
bsb_share_transient_facebook:
    - '1605597636'
bsb_share_count_facebook:
    - '0'
bsb_share_transient_linkedin:
    - '1605597637'
bsb_share_count_linkedin:
    - '0'
image: /wp-content/uploads/2013/12/teatr-nie-ma-100-SZEKLI-010-1.jpg
categories:
    - Teatr
tags:
    - kultura
    - teatr
    - 'teatr konsekwentny'
    - 'teatr warsawy'
    - warszawa
format: image
---

*Uwaga: w tym wpisie używam słownictwa, którym posługiwały się postaci przedstawienia. Nie da się naczej. Jeśli takie słownictwo Ci nie odpowiada – przejdź do recenzji bardziej klasycznych sztuk.*

Nie wiem czy to był dobry spektakl. Ale ja się – co notorycznie podkreślam – na teatrze nie znam. Zależnościach, trendach i modach. Ja po prostu *konsumuję* to co jest mi serwowane i oceniam na ile przypadło mi to do gustu. A lubię próbować różnych smaków.

Dziwka z Ohio to opowieść o relacji ojca (Malanowicz) z synem (Adamczyk). Ojca – żebraka z synem – też żebrakiem.

Cała rzecz rozbija się o 70 urodziny tegoż ojca, który staje przed dylematem, którym otwiera spektakl – **dymać czy oszczędzać? [![001](http://personaldevelopment.pl/wp-content/uploads/2013/12/001-200x300.jpg)](http://personaldevelopment.pl/wp-content/uploads/2013/12/0011.jpg)**

Urodziny to urodziny, więc dymanie wygrywa. A przynajmniej taki był plan, bo przecież wydanie 100 szekli na przydrożną dziwkę to dla żebraka niebotyczny wydatek, a ten powoduje stres tak duży, że z dymania nie wiele wychodzi.

I o ile temat tytułowej Dziwki – granej przez Agnieszkę Przepiórską – jest dość istotny, to na mnie nie zrobił większego wrażenia. Podobały mi się jej wulgarne ruchy, kiedy przy ostrej muzyce dostarczała głównemu bohaterowi bodźców, by w chwili przypływu dobrej woli chciała oddać mu się za darmo. Bo wcześniej, jak na dziwkę przystało, była twardą negocjatorką i mimo urodzin klienta, nie schodziła z ceny.

Dużo bardziej przykuła moją uwagę relacja łącząca obu mężczyzn – Hojjbittera i Hojmara. Obaj są zafiksowani na swoich potrzebach – jeden na tym, żeby mieć coś z życia, póki jeszcze żyje. Drugi, aby mieć coś z życia kiedy jego ojciec umrze.

Obaj żyją w świecie iluzji, marząc o tym co będzie, kiedy będzie dobrze.

[![003](http://personaldevelopment.pl/wp-content/uploads/2013/12/003-200x300.jpg)](http://personaldevelopment.pl/wp-content/uploads/2013/12/0031.jpg)Obaj stykają się z bolesną rzeczywistością, co jakiś czas otrząsając się ze złudnych nadziei na przyszłość i dochodząc do momentu, w którym w największej szczerości wytykają sobie winę za istniejący stan rzeczy. Oczywiście nie sobie samym. Sobie – nawzajem.

Tu pojawia się scena, bardzo smutna scena, która najbardziej urzekła mnie w tym spektaklu. Chwila, tej dosadnej szczerości, kiedy syn zaczyna mieć pretensje o to, że nie jest w stanie realizować swoich marzeń przez to, w jakiej rodzinie się urodził. Ojciec ma mu za złe, że ten nie jest ani trochę wdzięczny, za poświęcenie jakie musiał powziąć, żeby zbliżyć się do zimnego i brudnego ciała jego matki. Dochodzą do momentu, kiedy Hojjbitter na cały głos krzyczy ***“Tak, wyplułem cię ze swojego brudnego fiuta na ten śmietnik świata, żebyś w nim czezł!”**.* Na tym się jednak nie kończy – kłótnia trwa, bo Hojmar nie pozostaje mu dłużny, ale… to już jest rzecz do zobaczenia na deskach Teatru Konsekwetnego, w murach którego Teatr Warsawy wystawia tę sztukę.

Reasumując – Hanoch Levin doskonale pokazał mityczny obraz żyda – wiecznego tułacza, okraszając go dużą dawką wulgarności, ale też wiary w dobre serca innych ludzi, bo przecież “*na świecie jest tyle dobrodusznych dziwek…”*

<div style="clear: both;"></div>Premiera: 18 grudnia 2013, godz. 19.00

[![DZIWKA_DO_ULOTKI_mala](http://personaldevelopment.pl/wp-content/uploads/2013/12/DZIWKA_DO_ULOTKI_mala1.jpg)](http://personaldevelopment.pl/wp-content/uploads/2013/12/DZIWKA_DO_ULOTKI_mala1.jpg)

<div style="clear: both;"></div>