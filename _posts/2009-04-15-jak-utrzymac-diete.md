---
id: 3088
title: 'Jak nie oszukiwać w zdrowej diecie?'
date: '2009-04-15T06:11:07+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=35'
permalink: /jak-utrzymac-diete/
thesis_keywords:
    - 'dieta, zdrowie, fastfood, odchudzanie, wytrwałość, trzymanie, utrzymanie, wagi,'
dsq_thread_id:
    - '2267851821'
views:
    - '2806'
bsb_share_transient_facebook:
    - '1606015241'
bsb_share_count_facebook:
    - '0'
bsb_share_transient_linkedin:
    - '1606015242'
bsb_share_count_linkedin:
    - '0'
categories:
    - Lifehacking
    - 'Produktywność i efektywność'
    - 'Zdrowie i tryb życia'
tags:
    - 'jakość życia'
    - motywacja
    - rozwój
    - 'silna wola'
    - wytrzymałość
    - zdrowie
format: image
---

Ze zdrowym odżywianiem się jest trochę jak z produktywnością wg Briana Tracy’ego. Kiedy już zaczniemy dzień od “[najbrzydszej żaby](http://www.amazon.com/gp/product/1576751988?ie=UTF8&tag=experiencd-20&link_code=as3&camp=211189&creative=373489&creativeASIN=1576751988)” cała reszta pójdzie *z górki*.

Kiedy chcemy zacząć stosować zdrową dietę (Uwaga, na tym blogu słow *dieta* ma znaczenie zdrowego – a jednocześnie zdroworozsądkowego – sposobu odżywiania się. Jeśli poszukujesz porad z gatunku *“Jak zrzucić 40 kilogramów w tydzień!”* – będzie lepiej jeśli poszukasz innych miejsc w sieci.) Kiedy zatem chcemy zacząć stosować zdrową dietę po pierwszych 2-3 tygodniach tracimy werwę do planowania posiłków i wymyślania potraw.

Wszyscy to znamy i wszyscy przez to przechodziliśmy planując nasze postanowienia noworoczne. 🙂

**Śniadanie. Breakfast. Déjeuner.**

Jak doskonale nam wiadomo śniadanie jest najważniejszym posiłkiem dnia. Nie tylko dlatego, że dostarcza nam podstawowej dawki energii po śnie (ciało w ciągu nocy cały czas pracuje, a dodatkowe paliwo nie jest mu wtedy dostarczane) i buduje fundament całego dnia.

Powiedzmy, że dziś rano Twoje śniadanie było złożone tylko z croissanta i [kawy](http://personaldevelopment.pl/rozwoj/lifehacking/plusy-i-minusy-picia-kawy/). *“No dobra, to wyjątek, dziś rano był straszny harmider i nie było czasu na porządne, zdrowe śniadanie.”* – tak, to wytłumaczenie również wszyscy znamy.

Czas na lunch (lub obiad). Jeśli staniesz przed wyborem dobrego posiłku który naprawdę lubisz, bądź równie smacznego zdrowego posiłku – będziesz mieć niemały dylemat.

Nasz umysł ma to do siebie, że stara się jak najszybciej osiągnąć kompromis, by nie debatować zbyt długo nad jednym tematem. Jeśli zacząłeś dzień od wypitej w biegu kawy i ciastka – taki niezbyt-zdrowy posiłek wcale już “nie zaszkodzi”.

Załóżmy jednak, że dzisiejszy dzień wyglądał tak: [wstałeś rano](http://personaldevelopment.pl/rozwoj/lifehacking/wczesne-wstawanie-ostateczne-starcie/), wypiłeś 2 szklanki czystej wody, rozciągnąłeś wszystkie mięśnie i ścięgna, wziąłeś kilkanaście głębokich wdechów czystego, świeżego powietrza i szybki prysznic. Potem przyszedł czas na porządne, zdrowe śniadanie.

Czy, wracając do lunchu i dylematu “co wybrać”, Twój umysł podpowie Ci mniej zdrowy posiłek? Czy może raczej sam, świadomie stwierdzisz – *“Zacząłem dzień tak dobrze, przecież nie zepsuje tego posiłkiem z fastfoodu*!”.

Dobre śniadanie jest “najbrzydszą żabą” w utrzymaniu naszej diety – od niego właśnie zależy czy będziemy mieć siłę i energię na jej utrzymanie przez resztę dnia, czy zrezygnujemy. Ale… z czego wówczas zrezygnować, skoro nie zaczęliśmy dnia niczym zdrowym? 🙂