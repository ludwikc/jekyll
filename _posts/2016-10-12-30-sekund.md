---
id: 5286
title: 'Jedziesz na pełnym gazie. Masz 30 sekund. Naciskasz sprzęgło, czy potrafisz zmienić bieg?'
date: '2016-10-12T13:14:04+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5286'
permalink: /30-sekund/
slide_template:
    - default
gallery-type:
    - '1'
enclosure:
    - "http://personaldevelopment.pl/wp-content/uploads/2016/10/audiopost_20161012-30sekund-1.mp3\n2780402\naudio/mpeg\na:1:{s:8:\"duration\";s:8:\"00:02:54\";}"
views:
    - '3352'
dsq_thread_id:
    - '5217190139'
bsb_share_transient_facebook:
    - '1606319187'
bsb_share_count_facebook:
    - '0'
bsb_share_transient_linkedin:
    - '1606319188'
bsb_share_count_linkedin:
    - '0'
image: /wp-content/uploads/2016/10/pexels-photo-59197-1-1.jpeg
categories:
    - Szuflandia
    - 'Zdrowie i tryb życia'
tags:
    - efekty
    - 'jakość życia'
    - koncepcje
    - polska
    - rozmowy
    - rozwiązania
format: image
---

Porządkuję swoje notatki w Evernote i trafiłem na zachowany artykuł o Romanie Klusce, założycielu firmy Optimus. Przytoczę tylko jego pierwszy akapit, bo to on rzucił mi się w oczy:

> **– Początki firmy Optimus, to także okres narodzin polskiego kapitalizmu. Jak wtedy prowadziło się działalność gospodarczą?**
> 
> – Wówczas, gdy zaczynałem swoją przygodę z firmą Optimus, był to zupełnie inny świat z kilku powodów. Przede wszystkim społeczeństwo polskie było w zdecydowanej większości zjednoczone przeciwko komunizmowi. Wówczas obecna była również ogromna nadzieja, entuzjazm i chęć pracy do zmiany i do tego, że wreszcie będzie lepiej. Była niesamowicie pozytywna energia, która pozwalała na rozwój gospodarczy Polski.
> 
> ([źródło](https://www.evernote.com/shard/s1/sh/6358c9a5-dfc8-45f2-b7a1-68414f3f00a8/91b9481d7c2677a626a51f62e9ee1fb9))

## I teraz mam jedną prośbę do Ciebie, Czytelniku.

Rozejrzyj się. Zastanów, czy jako społeczeństwo **mamy nadzieję, entuzjazm i chęć do pracy**?  
Czy może gdzieś po drodze je **utraciliśmy**?

Jest 2016 rok, a my walczymy ze sobą nawzajem: jedna partia z drugą, liberałowie z konserwatystami, *pro-choice* z *pro-life*. Przykłady można mnożyć.

Coraz bardziej i coraz boleśniej odnoszę wrażenie, że patrzymy tylko na to, co nas otacza tak daleko jak możemy **sięgnąć siłą głosu**, aby wykrzyczeć to, co mamy do powiedzenia. Ten dystans się zmniejsza i to co budzi moją największą trwogę to to, że już za chwilę będziemy patrzeć tylko tak daleko, jak **sięgną nasze pięści**.

Jest 2016 rok, a ja nie potrafię wyobrazić sobie audycji w telewizji publicznej, która przedstawiłaby merytoryczną rozmowę ludzi o różnych poglądach, którzy są pełni szacunku i klasy mimo dzielących ich różnic.

Polityczno-gospodarczy klub dyskusyjny, który w obecnym klimacie społecznym nie ma racji bytu. Klub, którego obecności w życiu publicznym łaknę.

> Wielkie umysły rozmawiają **o ideach**,  
> Średnie umysły rozmawiają **o wydarzeniach**,  
> Małe umysły rozmawiają **o ludziach**.  
> — Eleanor Roosevelt.

## Jak daleko patrzysz? O czym rozmawiasz?

Kiedy wstaniesz od biurka, aby pójść po kawę, zrób mi proszę tę uprzejmość i zastanów się przez 30 sekund, co Cię porusza.

Różnorodne pomysły i idee? Chęć dokonania zmiany, entuzjazm, nadzieja?  
Czy może sytuacje, które spotykasz na co dzień?  
A może wkurzają Cię ludzie, którym i tak nie przetłumaczysz swoich racji, bo są tak zacietrzewieni w swoich poglądach?

30 sekund.

Niech to będzie Twoje sprzęgło. A potem, zanim ruszysz dalej, pomyśl – **może warto zmienić bieg?**

---

Wersja audio tego tekstu: