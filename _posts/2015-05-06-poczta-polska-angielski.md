---
id: 4578
title: 'Przychodzi Azjata na Pocztę'
date: '2015-05-06T20:45:46+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=4578'
permalink: /poczta-polska-angielski/
slide_template:
    - default
gallery-type:
    - '1'
views:
    - '1269'
dsq_thread_id:
    - '3742357971'
bsb_share_transient_facebook:
    - '1605806102'
bsb_share_count_facebook:
    - '0'
bsb_share_transient_linkedin:
    - '1605806103'
bsb_share_count_linkedin:
    - '0'
image: /wp-content/uploads/2015/05/Red_post_box_in_Poland_2006-e1491508292811-1.jpg
categories:
    - Szuflandia
tags:
    - poczta
format: image
---

Jest środa. Godzina 17:30. Nieopodal centrum Warszawy. Jestem na Poczcie.

Jak to na Poczcie – wysyłam list. Obsługuje mnie bardzo sympatyczna Pani. Żartujemy, śmiejemy się. Jest miło i przyjemnie.

WTEM!

Do okienka obok podchodzi dwóch Azjatów. Jeden z nich, czystą i wyraźną angielszczyzną, pyta *ile kosztuje nadanie jednokilagromowej przesyłki do Sudanu?*

Koleżanka obsługującej mnie Pani, do której to okienka przypałętał się rzeczony Azjata, delikatnie poluzowała mięśnie żuchwy, powabnie rozchyliła usta i błagalnym wzrokiem zaczęła wodzić po koleżankach w oczekiwaniu na nadejście pomocy. Pomoc jednak nie zamierzała nadejść.

> *“**Yyyy… Mariolka, o co mu chodzi?**“*
> 
> *“****No jak to o co?****“* – odpowiedziała obsługująca mnie Pani, która okazała się być Mariolką – *“**Pewnie chce wiedzieć ile coś kosztuje, a skąd ja mam wiedzieć?**“*

….

Jest źle. W takich miejscach jak Poczta jest naprawdę źle. I co z tego, że mamy systemy. I co z tego, że mamy “*esemesowe powiadomienia o dostarczeniu PIT do US”.* Co z tego, skoro obsługujemy tylko tych klientów, którzy władają jednym z najtrudniejszych języków świata.

Nie wymagam zwolnienia całej kadry pocztowców, którzy nie znają ani jednego języka obcego. Ale skoro to niemożliwe, to naprawdę, wydrukowanie 1 (jednej) kartki, na której byłoby napisane:

[![poczta](http://personaldevelopment.pl/wp-content/uploads/2015/05/poczta-1-1.png)](http://personaldevelopment.pl/wp-content/uploads/2015/05/poczta-1-1.pdf)

naprawdę nikogo nie zrujnuje! A dzięki tej jednej kartce papieru każdy będzie mógł uzyskać potrzebną pocztową informację bez łamania sobie języka.

Ale może jak zwykle bujam w obłokach i po prostu za dużo oczekuję…

P.S.

Jakby ktoś kiedyś próbował się dowiedzieć ile kosztuje przesyłka do Sudanu, to podpowiedzcie Paniom na Poczcie, że wg cennika 2015 jednokilogramowa paczka do Sudanu kosztuje *fiftitu polisz złotis.*