---
id: 122
title: 'Niepotrzebne skreślić'
date: '2007-04-08T02:02:42+02:00'
author: 'Ludwik C. Siadlak'
layout: post
guid: 'http://blog.ludwikc.net/2007/04/08/niepotrzebne-skreslic/'
permalink: /niepotrzebne-skreslic/
dsq_thread_id:
    - '2242513421'
views:
    - '769'
bsb_share_transient_facebook:
    - '1605727393'
bsb_share_count_facebook:
    - '0'
bsb_share_transient_linkedin:
    - '1605727394'
bsb_share_count_linkedin:
    - '0'
categories:
    - 'Personal Development'
format: image
---

**Niepotrzebne skreślić** – zapisać i zapamiętać. Może bardziej niż zapamiętać – nauczyć się stosować.  
Ostatnio przyszło mi przeprowadzić kilka rozmów z [siostrą](http://lenka.mylog.pl) na temat *toksycznych jednostek*. Zasada **“Delete &amp; forget”** w kontekście stosunków międzyludzkich, a szczególnie wśród *przyjaciół* jest szczególnie trudna do “implementacji”. Bo w końcu jak rozpoznać kto, w gronie ludzi z którymi spędzamy najwięcej czasu jest dla nas *toksyczny*? Trudne, ale – możliwe. Każdy powinien znaleźć na to własny sposób. Mój jest bardzo prosty – przyjrzałem się liście moich znajomych. Z kim się dobrze czuję? Komu [lubię pomagać](http://blog.ludwikc.net/2007/03/18/dlaczego-lubie-pomagac/), a w których przypadkach ta pomoc jest… No właśnie – tu jest problem. Czy *nieskuteczna* pomoc wynika z naszych umiejętności? Pomgamy przyjaciołom i znajomym w miarę naszych możliwości. Z kilku miliardów ludzi możemy wybrać cały zestaw znajomych. Z częścią z nich czujemy się fantastycznie, jednak pewnie znajduje się wśród pozostałej części kilka osób, które mają mnóstwo problemów i nie chcą skorzystać (w praktyce) z naszej pomocy.  
Kiedy zaproponowałem siostrze rezygnację z *opieki* nad nimi wysnuła bardzo logiczny wniosek:

> To bardzo egoistyczne podejście. Mamy rezygnować ze wszystkich znajomych, którzy mają problemy? Nawet jeśli nam na nich zależy?

Faktycznie, nie można. Ale jest na to równie logiczna riposta: Czy to, że zależy Ci na tej osobie nie wynika z Twojej “urażonej” ambicji, że nasza pomoc jest nieskuteczna?  
Egoistycznym podejściem jest właśnie zawłaszczanie sobie wyłączności w opiece nad tymi ludźmi! Wracając do naszych 6 miliardów – wśród nich jest parę osób, które czekają na Twoich znajomych – oni chcą (i potrafią!) im pomóc!  
**Egoisto! Porzuć ludzi, którym nie możesz pomóc – pomóż im odnaleźć tych, którzy mogą!**  
A, jeszcze jedno – “pomóż im” nie znaczy *szukaj dla nich*. “Pomóż im” w tym przypadku oznacza tyle co *pomóż im być odnalezionymi zostawiając ich samych sobie*.