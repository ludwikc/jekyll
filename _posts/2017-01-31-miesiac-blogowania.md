---
id: 5787
title: 'Czego nauczył mnie miesiąc codziennego blogowania?'
date: '2017-01-31T23:52:04+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5787'
permalink: /miesiac-blogowania/
slide_template:
    - default
csco_post_featured:
    - ''
csco_singular_layout_page:
    - default
csco_featured_image_type:
    - default
dsq_thread_id:
    - '5510835242'
views:
    - '778'
bsb_share_transient_facebook:
    - '1605566389'
bsb_share_count_facebook:
    - '0'
bsb_share_transient_linkedin:
    - '1605566390'
bsb_share_count_linkedin:
    - '0'
image: /wp-content/uploads/2017/01/day-planner-828611_1920-1.jpg
categories:
    - Szuflandia
tags:
    - czas
    - doskonalenie
    - efekty
    - energia
    - evernote
    - 'jakość życia'
    - koncepcje
    - medytacja
    - rezultat
    - rozwiązania
    - rozwój
    - sukces
    - technologie
    - wytrzymałość
    - zmęczenie
---

Prowadzę ten blog od prawie 11 lat. Bardzo, bardzo niesystematycznie. I nie wiem co się wydarzyło, co było kluczowym impulsem do zmiany. W jakiejś części z pewnościa zainspirował mnie do tego [Gutek](https://blog.gutek.pl/2016/10/01/minal-miesiac/), który zaprojektował sobie takie “wyzwanie”. Mnie z kolei “jakoś tak wyszło”. Zacząłem pisać codziennie.

Gdyby ktoś zapytał mnie 24, 12 czy nawet 2 miesiące temu czy mogę zacząć pisać teksty w takim tempie, aby codziennie móc z czystym sumieniem opublikować treść liczącą sobie od 300 do 1400 słów, popatrzyłbym na niego czule i z całą serdecznością zalecił puknięcie się pusty łeb, za samo zadnie pytania. *Bo to przecież niemożliwe*.

A jednak.

<figure aria-describedby="caption-attachment-5795" class="wp-caption alignright" id="attachment_5795" style="width: 301px">![](http://personaldevelopment.pl/wp-content/uploads/2017/01/30-2-1-1.png)<figcaption class="wp-caption-text" id="caption-attachment-5795">Kalendarium, które znajdziesz na samym dole tej strony</figcaption></figure>Od 1 stycznia do dziś opublikowałem 30 nowych tekstów. Ten jest 31. Sortując je tematycznie znalazły się tam:

- 4 teksty o [Evernote](http://personaldevelopment.pl/temat/Evernote)
- 5 tekstów o [technologiach](http://personaldevelopment.pl/t/technologie/)
- 22 teksty o [rozwoju osobistym ](http://personaldevelopment.pl/temat/rozwoj)
- 0 tekstów o polityce
- 0 tekstów narzekających na \[*wpisz dowolny, popularny powód*\]

## Co dało mi codzienne blogowanie?

Przede wszystkim – teraz mam poczucie *challenge [completed](https://youtu.be/ymiD5W9lmfM?t=2m15s).* Nie miałem pojęcia, że to możliwe i osiągalne. Ale zanim to osiągnąłem, w procesie pojawiło się kilka zmiennych, których nie brałem wcześniej pod uwagę.

### Plan dnia

W żaden sposób nie dostosowywałem swojego planu dnia *pod blogowanie.* Niemniej jednak, totalnie zmienił się mój **rytm dobowy**. Nie [wstaję wcześnie](http://personaldevelopment.pl/wczesne-wstawanie-ostateczne-starcie/). Wstaję codziennie między 09:27, o9:30 – bez budzika. Kładę się za to spać gdzieś między 03:15 a 05:20. Koło 02:00 wychodzę z [Diabłem](https://www.facebook.com/Diabe%C5%82-1574928392768389/?fref=ts) na nocny spacer (kupiłem mu 50-metrową smycz, dzięki której biega sobie do woli po Woli 🙂 )

Najbardziej produktywnym czasem w ciągu doby są dla mnie godziny między 22:00 a tym spacerem z Diabłem. Wypijam 1 kawę dziennie – *rano* – do śniadania, czyli ~11:00. W *normalnym* trybie potrzebowałem od 7 do 8,5h snu, aby normalnie funkcjonować. Przy wstawaniu o 5:00 wiązało się to z pójściem do łóżka już przed 21:00, co dość drastycznie wypływało na życie towarzyskie. Teraz wystarczają mi 4 do 6 godzin i mogę funkcjonować nieprzerwanie przez cały dzień – nawet bez drzemki.

### Medytacja

Medytuję codziennie. A nawet *conocnie*. To jest temat, który chcę poprawić w lutym, bo mimo tego, że nie jest to proces bardzo czasochłonny, dziwnym trafem działa to tak, że medytuję poniekąd “w nagrodę” po opublikowaniu nowego tekstu. Medytacja późno w nocy ma potężną zaletę – wiem, że mogę jej się oddać w pełni, bo nie mam totalnie żadych myśli, że “*dzisiaj [muszę](http://personaldevelopment.pl/nie-musisz/) jeszcze…*“. Plus, takie wyciszenie sprawia, że odpływam w objęcia Morfeusza kiedy tylko wyjmę słuchawki z uszu. Z drugiej strony, medytacja w ciągu dnia pozwala na złapanie oddechu, dystansu i czepranie z tego poczucia przez resztę dnia. A jednak naprawdę rzadko znajdowałem czas na medytowanie *za dnia*.

### Statystyki

Jeden miesiąc to zdecydowanie za mało, aby mieć coś sensownego do powiedzenia. Więc zostawię tylko ilustrację, na której dość wyraźnie widać, że w grudniu pojawił się raptem jeden tekst oraz kiedy naprzemiennie publikowałem informację o nowej treści [na Facebooku](http://facebook.com/LudwikCSiadlak), a kiedy nie. Jeszcze nie pora na zostawianie bloga samemu sobie.

![](http://personaldevelopment.pl/wp-content/uploads/2017/01/stats30-1-1.png)

![](http://personaldevelopment.pl/wp-content/uploads/2017/01/toggl1-1-1.png)Nie mogę powiedzieć ile czasu spędziłem na blogowaniu. Nigdy nie byłem dobry w skrupulatnym jego mierzeniu. Na kształt tego co zrobili u siebie wspomniany wyżej [Kuba Gutkowski](https://blog.gutek.pl/2016/10/01/minal-miesiac/) czy [Maciek Aniserowicz](http://devstyle.pl/2016/12/21/projekt-devstyle-raport-finansowy-2016/) zainstalowałem nawet Toggl, aby przypominał mi o tym zadaniu.  
Nieskutecznie 🙂

### Przemeblowanie

Zmieniłem układ siadlak.com ze *strony firmowej* na regularny blog. Muszę jeszcze wyczyścić sporo rzeczy, strony o coachingu i moich szkoleniach, ale na to przyjdzie pora. W lutym.

### Będę tęsknił

Codzienne pisanie jest fajne. Nie mówię, że nie będę pisał codziennie, ale nie będę codziennie publikował napisanych treści. Dlaczego? Przede wszystkim dlatego, że jest ich w ten sposób za dużo. Wątpię czy ktoś poza [moją małżonką](http://siadlak.ae) (której ten blog zawdzięcza sporo dodatkowych przecinków) i [moją siostrą](http://helena.siadlak.pl) (która znajduje urwane przez wyjście z Diabłem myśli) przeczytał wszystko co napisałem przez ten miesiąc. (Ale jeśli się mylę i tak jest – koniecznie do mnie [napisz](http://personaldevelopment.pl/kontakt/), stawiam Ci dużą, mocną kawę!)

## Plan na luty

Nie będę publikował codziennie, ale z pewnością [systematycznie](http://personaldevelopment.pl/zegnajcie-2016/) – to przecież w końcu moje jedyne postanowienie noworoczne!

Wstępnie, plan mam taki:

- **Poniedziałek:**  
    [Monday Speedlinking](https://www.getrevue.co/profile/ludwikc) oraz – w tym samym przecież duchu – nowy tekst o produktywności, efektywności i skutecznym osiąganiu założonych celów. Tak, aby móc zacząć tydzień z nowym pomysłem na to jak pracować wydajniej i przyjemniej.
- **Środa:**  
    Nowy materiał o Evernote – w formie tekstowej lub screencastowej, bo mam wrażenie, że ta druga lepiej się przyjmie. Na pewno lepiej niż gadająca głowa.
- **Piątek:**  
    Nowy materiał z pogranicza technologii, która ułatwia mi życie albo jakichś losowych, nieplanowanych przygód (które nomen omen też często mają coś wspólnego z technologią). Tu nie mam jeszcze pewności, ale jestem przekonany, że z czasem się to wyklaruje.

Zastanawiam się nad podcastem, ale na razie z pewnością [nie wystartuję vloga](http://personaldevelopment.pl/dlaczego-jeszcze-nie-wystartuje-daily-vloga/). Od czasu kiedy wróciłem w listopadzie z Belgii, gdzie przez tydzień miałem ze sobą aparat [Ani](http://siadlak.ae), nadal nie znalazłem w sobie energii, żeby przysiąść do obróbki nagranych tam materiałów. Video to chyba jednak nie moja bajka. Audio – już bardziej.

A tak na koniec, gdzieś z dna lewej komory – dziękuję, że czytasz. Nie jesteś dla mnie niebieskim punkcikiem na wykresie Google Analytics – mam pewien avatar tego, co Cię interesuje i czym się kierujesz odwiedzając ten blog. Chciałbym Cię lepiej poznać, dowiedzieć się co robić lepiej, aby to miejsce spełniało jeszcze lepiej Twoje oczekiwania. Było impulsem i motywacją do zmiany dynamiki tego co się dzieje w Twoim życiu i okolicach.

Dzięki i… do jutra! (W końcu środa, c’nie? 🙂 )