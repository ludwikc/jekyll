---
id: 5345
title: 'Sposób na lenistwo'
date: '2017-01-02T21:45:11+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5345'
permalink: /sposob-na-lenistwo/
slide_template:
    - default
gallery-type:
    - '1'
views:
    - '774'
dsq_thread_id:
    - '5429894900'
bsb_share_transient_facebook:
    - '1605771495'
bsb_share_count_facebook:
    - '0'
bsb_share_transient_linkedin:
    - '1605771496'
bsb_share_count_linkedin:
    - '0'
image: /wp-content/uploads/2017/01/color-splash-1852649_1920-1.jpg
categories:
    - 'Produktywność i efektywność'
tags:
    - czas
    - efekty
    - 'jakość życia'
    - koncepcje
    - motywacja
    - rozwiązania
    - rozwój
    - wytrzymałość
    - zdrowie
    - zmęczenie
format: image
---

W wieku 30 lat złapałem ospę wietrzną. I powiem Wam, że w tym wieku, to jest cholernie nieprzyjemna sprawa. A jeszcze mniej przyjemnie jest, kiedy choroba wykluwa się [1,400km od domu](https://www.facebook.com/ludwikc/posts/10154152054918193), w trakcie trwania ważnego kontraktu. Kiedy nie można po prostu wsiąść w samolot i wrócić, a hotelowa pralnia nie nadąża za praniem koszulek, które w nocy zalewa 40-stopniowa gorączka.

Nie życzę. Nikomu.

Ale to doświadczenie przyniosło fantastyczne rezultaty.

Mieliśmy z Anią plany świąteczno-noworoczne. Mieliśmy pojechać do jej rodziny, potem do mojej. Spotkać się ze znajomymi. Przebudować kilka części naszych stron internetowych. Zrobić porządek w chmurach. Spisać wszystkie postanowienia noworoczne. Pojechać na narty. *Et cetera, et cetera…*

Plany były obfite. Wróciszwszy ze swoich wojaży, ten krótki czas mieliśmy zaplanowany i wypełniony po brzegi.

Jednak życie te plany zweryfikowało. Wszystko co zrobiliśmy to przetransportowaliśmy się (OK, przyznaję – to [Ania](http://www.siadlak.ae) nas przetransportowała, bo ja nie miałbym siły wcisnąć sprzęgła 😉 ) w moje rodzinne strony gdzie… nie robiliśmy nic. Przez półtora tygodnia czytaliśmy książki przy kominku, ucinaliśmy sobie drzemki w dowolnych ilościach o dowolnych godzinach, [układaliśmy puzzle](https://www.facebook.com/LudwikCSiadlak/videos/1506009472742882/) i [graliśmy](http://personaldevelopment.pl/wp-content/uploads/2017/01/Scrabble2-1-1.jpg) w [gry](https://www.facebook.com/photo.php?fbid=10154197066753193&set=a.418546693192.181092.562023192&type=3).

Żadnej pracy. Żadnego planowania. Żadnego myślenia.

## Eat, play, sleep, repeat.

Pierwszy raz od czasu ukończenia szkoły podstawowej zacząłem się… nudzić. Po prostu. Nuda, nużyzna i [całkowity brak akcji](https://youtu.be/Z9VQ089v9VQ?t=47s).

I to są te fantastyczne rezultaty paskudnego wirusa, który przydybał mnie z opuszczoną gardą.

Ostatnie półtora tygodnia było dla nas swoistym katharsis. Oczyszczeniem z biegu i ferworu. Odpoczynkiem od galimatiasu i werwy do pracy.

Tak jak czasem łapię się na tym, że czasem patrzę na świat przez obiektyw aparatu w telefonie – myśląc o generowaniu treści, zamiast czerpaniu przyjemności z obserwowania otaczającego mnie świata – tak tym razem złapałem się na tym, że zapomniałem czym jest nuda.

## Zen

A taka nuda, moi Drodzy powoduje totalną różnicę ciśnień. Kiedy przestałem czuć, że “powinienem” coś zrobić, kiedy przewracałem się na drugi bok na kanapie, a pytanie o to która jest godzina nawet nie przemknęło mi przez myśl – osiągnąłem jakieś mikroskopijne Zen. Stan, w którym naprawdę niczego nie *muszę,* niczego nie *powinienem*, niczego nie *należy/wypada/potrzeba*.

Co teraz? Nadszedł nowy rok i ten odpoczynek dał mi dystans. Bo – ku mojemu ogromnemu zaskoczeniu – **świat się nie zawalił**, mimo tego, że nie odbierałem telefonów i nie sprawdzałem maili. Wszystkie kontakty i kontrakty utrzymują się w mocy. Nie zmieniło się absolutnie nic, poza moim nastawieniem do bieżącego roku.

Mam teraz o wiele więcej werwy do pracy, bo silnik, który pracował na wysokich obrotach został wyłączony. I nie było to wyłączenie jak system start-stop na światłach. To było regularne odstawienie na tydzień do warsztatu.

I skoro jesteśmy jeszcze w atmosferze noworocznej – **życzę Wam takich właśnie resetów**, ale już bez przeżywania ospy wietrznej ani jakichkolwiek innych paskudztw!