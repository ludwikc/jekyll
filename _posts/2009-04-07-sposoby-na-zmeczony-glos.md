---
id: 3087
title: 'Lifehacking: prowadzenie szkoleń i koncerty'
date: '2009-04-07T09:42:22+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=22'
permalink: /sposoby-na-zmeczony-glos/
thesis_title:
    - 'Sposoby na zmęczony głos'
thesis_keywords:
    - 'głos, struny głosowe, zmęczenie, metody, sposoby, sposób'
dsq_thread_id:
    - '2161590414'
views:
    - '727'
bsb_share_transient_facebook:
    - '1606072119'
bsb_share_count_facebook:
    - '0'
bsb_share_transient_linkedin:
    - '1606072119'
bsb_share_count_linkedin:
    - '0'
categories:
    - Lifehacking
    - 'Zdrowie i tryb życia'
tags:
    - 'jakość życia'
    - motywacja
    - rozwój
    - zdrowie
    - zmęczenie
format: image
---

Część Czytelników tego blogu wie, że jestem barytonem. Czasem zdarza się, że kilkugodzinna próba męczy głos do tego stopnia, że trudno wydobyć z siebie kolejne dźwięki.

Inna część Czytelników tego blogu wie, że jestem trenerem. Czasem zdarza się, że kilkudniowe szkolenie w klimatyzowanych salach i szok termiczny dla gardła spowodowany wyjściem na dwór powoduje natychmiastowy nieżyt czy nawet anginę(!).

Oto kilka lifehackowych tricków, które pomagają lepiej *zarządzać* gardłem i uchronić się od niespodziewanych głosowych perturbacji:

1. **Zimna woda** – klimatyzacja w samochodzie, biurze czy hotelu wysusza powietrze. Ciągłe zwilżanie gardła bardzo dobrze chroni przed jego wysuszeniem a tym samym jakimikolwiek zapaleniami. Zimna woda działa najlepiej, bo schładza gardło do temperatury otoczenia (a mówiąc i/lub śpiewając jeszcze bardziej je rozgrzewamy!).
2. **Gorąca herbata** – tuż przed wyjściem z takiego klimatyzowanego pomieszczenia można pokusić się o coś cieplejszego – w ten sposób przygotujemy gardło na spotkanie z naturalnym powietrzem.
3. **Witamina A+E w kapsułkach** – jeśli potrzebujesz natychmiast skorzystać ze zmęczonego głosu – rozgryzienie 2-3 kapsułek witaminy A+E będzie Twoim złotym środkiem.
4. **[Kogel-mogel](http://pl.wikipedia.org/wiki/Kogel-mogel)** – czyli sposób znany od wieków – gęsta konsystencja wpływa uspokajająco na struny głosowe (najlepsze efekty uzyskujemy serwując sobie taką przyjemność na 35-50 minut przed koncertem czy wykładem 🙂 )
5. **Falset** – na zmęczony głos zdecydowanie najlepiej ze wszystkich wymienionych wyżej metod działa [falset](http://pl.wikipedia.org/wiki/Falset). Z definicji polega on na śpiewaniu na niedomkniętych strunach głosowych, więc krótkie drgania bardzo szybko powodują ich wygładzenie a to oznacza natychmiastową regenerację głosu (anglojęzyczna wikipedia ma na ten temat [dużo lepiej zorganizowany artykuł](http://en.wikipedia.org/wiki/Falsetto), wraz z animacjami)

Zimna woda jest również świetną metodą leczenia zapalenia gardła czy krtani we wczesnym stadium. Skoro mamy “*zapalenie”* należy dane miejsce *“schłodzić”* – szklanka wody do lodówki i aplikujemy sobie łyżeczkę co kwadrans – bez antybiotyków i tabletek.

To jest kilka przykładowych metod radzenia sobie ze zmęczonym głosem. Zapraszam do dyskusji w komentarzach, jeśli znasz jeszcze inne dobre sposoby. 🙂