---
id: 5487
title: 'Dlaczego używam Evernote?'
date: '2017-01-12T22:22:12+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5487'
permalink: /dlaczego-evernote/
slide_template:
    - default
views:
    - '1255'
csco_post_featured:
    - ''
csco_singular_layout_page:
    - default
csco_featured_image_type:
    - default
dsq_thread_id:
    - '5458222244'
bsb_share_transient_facebook:
    - '1605597972'
bsb_share_count_facebook:
    - '0'
bsb_share_transient_linkedin:
    - '1605597972'
bsb_share_count_linkedin:
    - '0'
image: /wp-content/uploads/2017/01/elephant-statue-1589182_1920-1.jpg
categories:
    - Evernote
tags:
    - czas
    - efekty
    - rozwiązania
    - technologie
---

Jest Word do redagowania tekstów. Jest Outlook do pisania maili. Są listy “ulubionych” w przeglądarce. W telefonie jest dyktafon i aparat. Ba, wszystkie dane generowane w tych aplikacjach można trzymać w chmurze.

Po co zatem kolejne narzędzie i to przeznaczone do tak prostej czynności jak robienie notatek?

Miesiąc temu napisałem, że zostałem [certyfikowanym konsultantem Evernote](http://personaldevelopment.pl/pierwszy-evernote-certified-consultant-w-polsce/). Obiecałem podówczas serię tekstów, analiz porównawczych (np. *Evernote* vs *Microsoft OneNote* czy *Google Keep*) i poradników, na temat tego jak ja sam wykorzystuję Evernote i w jaki sposób to narzędzie może pomóc Tobie w skutecznym oszczędzaniu naszego najcenniejszego zasobu: czasu.

Zatem zaczynamy. Jaki profit może przynieść kolejne narzędzie, skoro mamy ich już tak wiele?

## 1. Porządek

Nie twierdzę, że mając do dyspozycji kilka, czy nawet kilkanaście aplikacji rozsianych po różnych systemach można się szybko zgubić. Wiesz przecież, że nie będziesz wysyłać maila z Worda, czy robić zdjęcia Outlookiem. Ale jak często zdarza się, że masz ważną informację zapisaną *“czekaj, to było chyba w Wordzie… albo może dostałem to mailem? Daj mi moment, zaraz poszukam”*.

Evernote daje możliwość usystematyzowania wszystkiego, z czym pracuję – tekstów, skanów, maili, zakładek.

W jednym miejscu. Łatwo i szybko *wyszukiwalne*, możliwe do posortowania w *Notatniki* albo skategoryzowania *Tagami*. (Każdy z tych tematów opiszę i pokażę w osobnej publikacji – jeśli chcesz otrzymać powiadomienie kiedy się ukażą – [kliknij tutaj](https://app.getresponse.com/site2/evernote_pl?u=Blis&webforms_id=8956305)).

## 2. Spokój

Dla mnie Evernote jest esencją backupu najważniejszych informacji mojego życia prywatnego i zawodowego. (no, może poza tak wrażliwymi danymi jak skan paszportu czy dowodu osobistego, które trzymam zaszyfrowane w *KeePassie*).

- Jadąc w podróż, mam 1 notatkę z biletem na samolot, rezerwacją samochodu i adresem hotelu.
- Studiując jakiś temat, nie dodaję nowych stron do zakładek, tylko 1 kliknięciem zapisuję treść strony w notatce.
- Kiedy dostaję wyjątkowo ważnego maile, zachowuję je w notatce, przypisanej do danego Klienta lub Projektu.

A jeśli przypadkiem coś skasuję, to mogę to przywrócić. Nawet poprzednie wersje tej samej notatki.

## 3. Wygoda

Do Evernote można dostać się na 3 sposoby – za pomocą aplikacji desktopowej, aplikacji webowej i mobilnej.

Z tej ostatniej korzystam chyba najcześciej, notując w niej myśli, robiąc skany dokumentów prosto z widgetu aplikacji i zapisując notatki głosowe, kiedy nie mogę lub nie chcę pisać.

Wszystko zsynchronizowane i dostępne na wyciągnięcie ręki. Przez przeglądarkę, przez aplikację i przez telefon. Bez żadnej dodatkowej konfiguracji. Bez przycisku “Zapisz jako”.

Z możliwością współpracy w czasie rzeczywistym ze współpracownikami czy Klientami. Udostępniając notatki prywatnie lub publicznie.

Z pełną integracją z różnymi narzędziami – w tym potężnym [IFTTT](http://ifttt.com).

## 1, 2, 3 – teraz Ty

To nie są wszystkie powody, ani wszystkie funkcje Evernote. Ale są moje i Ty z pewnością będziesz mieć własne. Te po prostu leżą u podstaw, dlatego teraz moim zadniem jest pokazanie Ci całego spektrum możliwości, jakie oferuje to rozwiązanie. A – nie ukrywam – mam wrażenie, że oferuje znacznie więcej niż może Ci się wydawać.

Chcę, aby treści dotyczące Evernote były jasne, czytelne i wygodne do konsumowania, dlatego będę je publikował w formie bardziej graficznej, niż ma to miejsce w tekstach [o rozwoju osobistym](http://personaldevelopment.pl/temat/rozwoj). Będzie tutaj sporo grafik, ale najwięcej video. Krótkich, ale treściwych.

Do zobaczenia po weekendzie!

\[alert type=”success” dismissable=”true”\]Raz jeszcze, dla pewności: jeśli chcesz być powiadamiany o nowych publikacjach dotyczących **wyłącznie Evernote** – [tutaj jest do tego specjalna lista.](https://app.getresponse.com/site2/evernote_pl?u=Blis&webforms_id=8956305)\[/alert\]