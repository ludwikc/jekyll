---
id: 5086
title: 'Jak na wulkanie [Teatr Komedia]'
date: '2015-12-30T13:18:09+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5086'
permalink: /jak-na-wulkanie-teatr-komedia/
slide_template:
    - default
gallery-type:
    - '1'
views:
    - '1030'
dsq_thread_id:
    - '4446718739'
bsb_share_transient_facebook:
    - '1605711703'
bsb_share_count_facebook:
    - '0'
bsb_share_transient_linkedin:
    - '1605711703'
bsb_share_count_linkedin:
    - '0'
image: /wp-content/uploads/2015/12/maxresdefault-1.jpg
categories:
    - Teatr
tags:
    - teatr
    - 'teatr komedia'
format: image
---

Są różne rozrywki. Są rozrywki takie, które pozwalają się pośmiać do rozpuku i bólu mięśni brzucha i są takie, które wywołują tylko grymas uśmiechu.

Są też grzeszne rozrywki, które bawią mimo swojej prostoty i przewidywalności. Jak tort, który ląduje na twarzy [Benny Hilla](https://www.wikiwand.com/pl/Benny_Hill).

Dokładnie takiego rodzaju rozrywką jest spektakl ***“Jak na wulkanie”* Robina Hawdona.**

Impresariat tak wprowadza widza w miejsce akcji:

> Staroświecki, zaciszny hotelik nieopodal Londynu w uroczym tradycyjnym prowansalskim stylu.. Jeszcze pełen uroku, choć już widocznie dotknięty zębem czasu…
> 
> Staroświecki, pocieszny właściciel hoteliku w uroczym tradycyjnym prowansalskim stylu. Już bez uroku i jeszcze bardziej widocznie dotknięty zębem czasu…Przyjazna obsługa mówiąca tylko po francusku…upsss, i żona właściciela hoteliku serwująca wyśmienite tradycyjne prowansalskie potrawy nie dotknięte jeszcze, na szczęście, zębem czasu.
> 
> Czyż może istnieć bardziej odpowiedni anturaż do spędzenia spokojnego, aczkolwiek namiętnego, weekendu dla małżonków zmęczonych sukcesami filmowymi w Hollywood i na londyńskich scenach? Dwójka celebrytów ze sporym małżeńskim stażem, szukająca w tym uroczym zakątku spokoju od paparazzich i nowych miłosnych uniesień…Jak słodko, jak sielankowo i rozkosznie…

[![jak-na-wulkanie_02.2015_07](http://personaldevelopment.pl/wp-content/uploads/2015/12/jak-na-wulkanie_02.2015_07-1-1.jpg)](http://personaldevelopment.pl/wp-content/uploads/2015/12/jak-na-wulkanie_02.2015_07-1-1.jpg)  
Innymi słowy, mamy parę małżonków ([Mirosław Baka](http://culture.pl/pl/tworca/miroslaw-baka), [Magdalena Wójcik](http://www.filmweb.pl/person/Magdalena+W%C3%B3jcik-8821)), która ma siebie serdecznie dosyć i pod przykrywką wypełniania obowiązków zawodowych opuszcza dom, aby do rzeczonego hoteliku przywieźć swojego kochanka. Niestety, oboje wpadają na ten sam pomysł w tym samym czasie.

Ku wielkiemu zatroskaniu totalnie zdezorientowanego właściciela hotelu ([Jan Jankowski](http://www.filmweb.pl/person/Jan+Jankowski-42833)), darzącego owe małżeństwo wielką sympatią.

I tutaj zaczyna się komedia omyłek, której głównym celem jest uniknięcie konfrontacji małżonków.

Pięknie odegrane role rosyjskiego satrapy ([Przemysław Sadowski](http://www.filmweb.pl/person/Przemys%C5%82aw+Sadowski-7400)) i samego właściciela hotelu, obok trochę nazbyt przejaskrawionego lokaja ([Robert Rozmus](http://www.filmweb.pl/person/Robert+Rozmus-8412)) w finale dają prostą i łatwą rozrywkę na jeden wieczór. I to jeden wieczór zamknięty w murach teatru, bo nawet podczas pospektaklowej kolacji z przyjaciółmi można tylko podsumować całość sympatycznym uśmiechem. Spektakl nie pozostawia wszak żadnych wątpliwości ani niedopowiedzeń – wszystko jest wyłożone dosłownie i tak wyczerpująco, że w pewnej chwili zacząłem się zastanawiać, czy podczas przerwy nie będą wyświetlane reklamy rodem z telewizji Polsat.

Dlatego bardziej, niż “spektakl przeznaczony dla widzów powyżej 15 roku życia” polecałbym go (po wycięciu 2-3 krótkich dialogów) jako obowiązkową wycieczkę ze szkoły podstawowej, jeśli chce się pokazać dzieciom, że teatr to nie jest stereotypowa “nuda, nużyzna i całkowity brak akcji”, tylko rzecz łatwa, lekka i przyjemna.