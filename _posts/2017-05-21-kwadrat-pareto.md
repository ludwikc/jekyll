---
id: 5958
title: 'Kwadrat Pareto'
date: '2017-05-21T07:14:53+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5958'
permalink: /kwadrat-pareto/
slide_template:
    - default
views:
    - '447'
csco_post_featured:
    - ''
csco_singular_layout_page:
    - default
csco_featured_image_type:
    - default
dsq_thread_id:
    - '5836393559'
bsb_share_transient_facebook:
    - '1605701270'
bsb_share_count_facebook:
    - '0'
bsb_share_transient_linkedin:
    - '1605701270'
bsb_share_count_linkedin:
    - '0'
image: /wp-content/uploads/2017/05/book-1853677_1920-1.jpg
categories:
    - 'Produktywność i efektywność'
tags:
    - czas
    - koncepcje
    - rozwiązania
    - szybkość
---

Zasada Pareto jest prosta i pewnie każdemu Czytelnikowi tego bloga znana:

<div class="alert alert-info">20% nakładu pracy przynosi 80% rezultatu.</div>Przykłady jej zastosowania można mnożyć i znajdować w dowolnej przestrzeni życia – tak prywatnego jak biznesowego.  
Najbardziej banalne jest sprzątanie mieszkania. Wyobraź sobie, że masz w domu totalny bałagan, a za pół godziny przychodzą niezapowiedziani wcześniej goście. Możesz oczywiście zabrać się za bardzo dokładne sprzątanie, ścieranie kurzy z półek z książkami, odkamienianie czajnika, trzepanie dywanów, etc. Nie oszukujmy się – wiesz, że Twoje mieszkanie wymaga gruntownego sprzątania od A do Z (żartuję, to tylko ilustracja).

Wg [Zasady Pareto](https://www.wikiwand.com/en/Pareto_principle), pobieżne ogarnięcie 20% mieszkania powinno sprawić, że będzie wyglądać na posprzątane w 80%. Przykład? Proszę bardzo. Szybkie umycie podłóg przetarcie kurzy, poukładanie rzeczy w szafkach, wyrównanie książek na półkach – w pół godziny można zdążyć doprowadzić mieszkanie do jako-takiego ładu. Ale nie ma opcji, zeby w tym czasie zrobić jeszcze jakiś szybki makeup czy wyprasować koszulę.

Dlatego z pomocą przychodzi Kwadrat Pareto, który wynika z prostego przełożenia: jeśli osiągnięcie 80% całości rezultatu wymaga 20% nakładu całej potrzebnej pracy, to co wydarzyłoby się gdybyśmy zastosowali Zasadę Pareto wobec tych 80%?

<div class="alert alert-success">80% rezultatu – 20% pracy  
zatem  
80% z 80% = 64% rezultatu  
20% z 20% = 4% pracy</div>To z kolei oznacza, że **wystarczy 4% włożonej pracy, aby osiagnąć 64% pożądanego efektu**!!!

Oczywiście można byłoby pójść jeszcze dalej i zrobić *Sześcian Pareto*: włożyć tylko 0,8% pracy aby osiągnąć 51.2% rezultatu. To jest już jednak wyzsza matematyka, bo ciężko jest wyliczać takie ułamki na bieżąco – szczególnie podczas sprzątania.

Wracając do kwadratu i naszego przykładu: zamiast wykonywać te wszystkie zadania, które wymieniliśmy wcześniej – czy nie łatwiej byłoby po prostu zebrać leżące wokół ubrania i zabawki, wynieść śmieci, a brudne naczynia wrzucić do zlewu i zalać wodą z płynem? Voila! 4% potrzebnego czasu i mieszkanie jest jako-tako ogarnięte. Cóż – goście się nie zapowiedzieli, więc nie mogą oczekiwać glancu.

W biznesie jest dokładnie tak samo. Możesz

1. przygotować perfekcyjną stronę sprzedaży swojego szkolenia,
2. zatrudnić wizażystkę i fotografa,
3. wynająć studio,
4. przetłumaczyć agendę na klika języków
5. opublikować kiedy tylko będzie gotowa (czyli jakieś *pół roku później*)

-albo-

1. wystartować ją w najprostszym narzędziu typu wordpress.com czy leadpages.co i… zacząć sprzedawać. Po prostu!

Z resztą nie musisz wierzyć mi na słowo – w opublikowanych badaniach Microsoft sprawdził, że 80% wszystkich błędów (w Windows i całym Office) pochodzi z dokładnie 20% bugów oprogramowania.

Czy wybierzesz pełną Zasadę Pareto czy może jej Kwadrat – decyzja należy do Ciebie. Mam tylko jedną prośbę. Nie czekaj do 100%. Po prostu zacznij działać!