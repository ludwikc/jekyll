---
id: 299
title: 'Sposób na lepszą koncentrację'
date: '2009-06-30T10:58:02+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=299'
permalink: /sposob-na-lepsza-koncentracje/
thesis_description:
    - 'Jak poprawić koncentrację? Jak się dobrze koncentrować? Jak być skoncentrowanym? Jak wkuwać?'
thesis_keywords:
    - 'koncentracja, pamięć, skoncentrowany, wkuwanie, nauka'
dsq_thread_id:
    - '2223807643'
views:
    - '998'
bsb_share_transient_facebook:
    - '1606011293'
bsb_share_count_facebook:
    - '0'
bsb_share_transient_linkedin:
    - '1606011293'
bsb_share_count_linkedin:
    - '0'
categories:
    - Lifehacking
    - 'Produktywność i efektywność'
tags:
    - doskonalenie
    - 'jakość życia'
    - koncentracja
    - koncepcje
    - motywacja
    - nauka
    - rezultat
    - rozwój
    - 'silna wola'
format: image
---

W poprzednim poście dyskutowaliśmy temat [skutecznego zapamiętywania](http://personaldevelopment.pl/rozwoj/lifehacking/sposob-na-dobra-pamiec/) – bez kartki, budzika i innych zewnętrznych przyborów.

Dziś rano, podczas studiowania pewnych materiałów skorzystałem jak zwykle z pewnego [lifehacku](http://personaldevelopment.pl/temat/rozwoj/lifehacking/) i pomyślałem, że dobrze będzie podzielić się nim na łamach tego blogu 🙂

Załóżmy, że tym razem jesteśmy w sytuacji gdzie potrzebujemy skoncentrować całą swoją uwagę na jednym temacie – analizie planu, redagowaniu artykułu czy tworzeniu czegoś nowego. Podczas pracy często pojawiają się kwestie niezwiązane z głównym zadaniem i zaprzątają umysł obniżając jednocześnie stopień koncentracji uwagi.

Jak temu zaradzić? W bardzo prosty sposób, pod warunkiem, że zdajemy sobie sprawę z tego jak funkcjonuje nasza uwaga w takiej sytuacji.

Jesteśmy w miarę możliwości skoncentrowani na danym temacie, ale nowe “przeszkadzające” kwestie (niezależnie od tego czy negatywnie nas przerażają czy pozwalają się pozytywnie rozmarzyć) wciąż przewijają się między myślami. Zdają się być w tym momencie na tyle istotne, że nie możemy o nich zapomnieć – nasz umysł o tym wie i będzie się starał nie dopuścić do takiej sytuacji. Dlatego **możemy go oszukać** 🙂

Już w szkole podstawowej byliśmy uczeni, że *należy zapisywać, aby nie zapomnieć*. Nasz umysł o tym pamięta i dlatego pozwoli nam wykorzystać tę informację. Zapisanie notatki (wystarczą 3-4 słowa!) na małej kartce spowoduje, że nasz **umysł będzie spokojny**, że dana kwestia nie zostanie zapomniana i pozwoli wrócić do intensywnej pracy.

(Ta mała kartka powinna być zawsze dostępna w polu widzenia, żeby w razie czego upewnić nasz świadomy umysł, że wszystko jest pod kontrolą)

Zbyt proste by było prawdziwe? Sprawdźcie sami 🙂