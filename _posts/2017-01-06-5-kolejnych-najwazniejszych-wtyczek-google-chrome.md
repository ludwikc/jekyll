---
id: 5378
title: '5 (kolejnych) najwazniejszych wtyczek do Google Chrome'
date: '2017-01-06T22:12:51+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5378'
permalink: /5-kolejnych-najwazniejszych-wtyczek-google-chrome/
slide_template:
    - default
gallery-type:
    - '1'
views:
    - '963'
dsq_thread_id:
    - '5441820622'
bsb_share_transient_facebook:
    - '1605771495'
bsb_share_count_facebook:
    - '0'
bsb_share_transient_linkedin:
    - '1605771495'
bsb_share_count_linkedin:
    - '0'
image: /wp-content/uploads/2017/01/network-cables-494648_1920-1.jpg
categories:
    - 'Produktywność i efektywność'
tags:
    - doskonalenie
    - koncentracja
    - rezultat
    - rozwiązania
    - technologie
format: image
---

> [5 najważniejszych wtyczek do Google Chrome](https://personaldevelopment.pl/5-najwazniejszych-wtyczek-google-chrome/)

<iframe class="wp-embedded-content" data-secret="uc1ftjfoHX" frameborder="0" height="282" marginheight="0" marginwidth="0" sandbox="allow-scripts" scrolling="no" security="restricted" src="https://personaldevelopment.pl/5-najwazniejszych-wtyczek-google-chrome/embed/#?secret=2vycYlQUWu#?secret=uc1ftjfoHX" style="position: absolute; clip: rect(1px, 1px, 1px, 1px);" title="“5 najważniejszych wtyczek do Google Chrome” — Ludwik C. Siadlak" width="500"></iframe>

W komentarzach pod powyższym postem [Piotr](http://www.piotrfit.pl/) poprosił o rozszerzenie wpisu.  
A gdy Czytelnik prosi – bloger [<del>musi </del>chce](http://personaldevelopment.pl/nie-musisz/) odpowiedzieć.

Wpis pozostaje aktualny. Nadal uważam AdBlock+, Evernote, HootSuite i StayFocusd za [najpotrzebniejsze wtyczki do Google Chrome](http://personaldevelopment.pl/5-najwazniejszych-wtyczek-google-chrome/).

Ponad te dochodzi jednak jeszcze kilka, z których korzystam praktycznie codziennie. Oto one.

## Najważniejsze wtyczki do Google Chrome – część 2:

### OneTab

Mam duży kłopot z kasowaniem rzeczy. Nadal się tego uczę. O ile w realu mam coraz mniej rzeczy (łącznie z tym, że zacząłem rozdawać część swoich ukochanych książek, o czym napiszę osobny tekst), o tyle w przestrzeni elektronicznej jestem beznadziejnym chomikiem. Przy tak łatwej dostępności praktycznie nieograniczonej przestrzeni dyskowej, po prostu wrzucam rzeczy do swojej e-piwnicy, do której pewnie nigdy nie zajrzę, ale mam spokój ducha, że w razie czego będę mógł odzyskać dane dane ( 🙂 ).

Tak samo jest z kartami w przeglądarce. Mam ich otwartych z reguły tyle, na ile pozwala mi RAM urządzenia na którym pracuję. Mógłbym wrzucać je do Pocketa albo [Evernote](http://personaldevelopment.pl/evernote/). Ale w większości przypadków, to poczucie potrzebności jest po prostu złudne i doskonale zdaję sobie z tego sprawę.

Dlatego z pomocą przychodzi tutaj OneTab, który zrzuca wszystkie otwarte karty do listy odnośników zapisanych na jednej stronie. Tę listę można nawet wyeksportować i przywrócić na innym urządzeniu.

[![](http://personaldevelopment.pl/wp-content/uploads/2017/01/wtyczki2-1-1.png)](http://personaldevelopment.pl/wp-content/uploads/2017/01/wtyczki2-1-1.png)

Dla mnie to jest idealny zaspokajacz wewnętrznej świadomości, że w razie czego będę mógł wrócić do tych superważnych (hehe) kart, a jednocześnie mogę totalnie oczyścić pamięć przeglądarki i zacząć od nowa.

Najważniejsza wtyczka na tej liście!

Wtyczkę OneTab pobierzesz tutaj:  
<https://chrome.google.com/webstore/detail/onetab/chphlpgkkbolifaimnlloiipkdnihall?hl=en>

### ChromeIPass

Jeśli masz jedno hasło do wszystkich serwisów i usług w sieci, a PIN do wszystkich Twoich kart płatniczych jest taki sam (dzień i miesiąc Twojego urodzenia, przecież na to nikt nie wpadnie!) to ta wtyczka nie jest dla Ciebie.

Jeśli jednak dbasz o swoje bezpieczeństwo i zależy Ci na swojej prywatności – hasła pewnie się nie dublują.

Są różne metody zarządzania bazą swoich haseł. Można korzystać z rozwiązań w chmurze ([LastPass](http://lastpass.com)), rozwiązań offline ([KeePass](http://keepass.info)), albo po prostu je zapamiętywać.

Moje metody generowania i zapamiętywania wkrótce również opiszę, na razie niech wystarczy fakt, że korzystam z KeePass. I aby nie musieć pamiętać setek(!) haseł, mam wtyczkę, która podczas logowania do systemu pyta mnie o główne hasło (wraz z tokenem generowanym przez aplikację w telefonie – tak samo jak podczas logowania do banku) a potem zapamiętuje wszystkie hasła, z których korzystam, abym mógł później do nich wrócić:

[![](http://personaldevelopment.pl/wp-content/uploads/2017/01/wtyczki3-1a-1-1.png)](http://personaldevelopment.pl/wp-content/uploads/2017/01/wtyczki3-1a-1-1.png)

To już drugi raz, kiedy logo GetResponse pojawia się w tym tekście, aczkolwiek nie jest to post sponsorowany a ta **audycja nie zawiera lokowania produktu**. Ot, tak wyszło 🙂 [MondaySpeedlinking](https://www.getrevue.co/profile/ludwikc) był w pierwszych latach swojego istnienia obsługiwany właśnie przed GetResponse, w tej chwili wysyłam go za pomocą GetRevue, do którego [możesz zapisać się tutaj](https://www.getrevue.co/profile/ludwikc).

Wtyczkę ChromeIPass pobierzesz tutaj:  
[https://chrome.google.com/webstore/detail/chromeipass/ompiailgknfdndiefoaoiligalphfdae?hl=en  ](https://chrome.google.com/webstore/detail/chromeipass/ompiailgknfdndiefoaoiligalphfdae?hl=en)

### Bitly

Z tego skracacza linków korzystam z dwóch pobudek. Po pierwsze, jednym kliknięciem zamiast

<https://www.psychologytoday.com/blog/beyond-good-and-evil/201402/psychological-testing-without-psychological-tests>

dostaję krótki link w postaci  
<http://go.siadlak.com/2hZDCUm>

lub jeśli chcę go łatwiej podyktować:  
<http://go.siadlak.com/testy-bez-testow>

[![](http://personaldevelopment.pl/wp-content/uploads/2017/01/wtyczki5-1-1.png)](http://personaldevelopment.pl/wp-content/uploads/2017/01/wtyczki5-1-1.png)

To jest pierwsza pobudka. Druga jest taka, że doskonale wiem ile osób kliknęło w wygenerowany przeze mnie link, co w niektórych sytuacjach jest bardzo użyteczne.

Wtyczkę Bitly pobierzesz tutaj:  
<https://chrome.google.com/webstore/detail/bitly-unleash-the-power-o/iabeihobmhlgpkcgjiloemdbofjbdcic?hl=en>

### PushBullet

Wtyczka pozwala na wyświetlanie wszystkich powiadomień, które przychodzą na Twój telefon z Androidem wprost na ekranie komputera. Albo wysyłać treści z telefonu do komputera i odwrotnie. W wersji płatnej można również na nie reagować – np. odrzucając połączenie przychodzące czy odpisując na SMS. Korzystam z niej coraz rzadziej, ponieważ minimalizuję liczbę takich powiadomień i nie wysyłam SMSów (co poruszę w tekście dotyczącym bezpieczeństwa).

Niemniej, przez długi czas ta wtyczka była dla mnie bardzo użyteczna i jest to funkcja, którą systemy marki Apple mają wbudowaną prosto z pudełka.

Wtyczkę PushBullet pobierzesz tutaj:  
<https://chrome.google.com/webstore/detail/pushbullet/chlffgpmiacpedhhbkiomidkjlcfhogd?hl=en>

### KillNewsFeed

Pisząc o zakładaniu filtrów na treści publikowane na Facebooku, nie wspomniałem o jednej rzeczy: moje filtry są aktywne wyłącznie w sytuacji, jeśli odwiedzam czyjś profil, fanpage, bądź jakąś grupę.

Strona główna Facebooka, dzięki wtyczce KillNewsFeed wygląda u mnie tak:

[![](http://personaldevelopment.pl/wp-content/uploads/2017/01/wtyczki4-1-1.png)](http://personaldevelopment.pl/wp-content/uploads/2017/01/wtyczki4-1-1.png)

Nie wiem jak dowiedziałem się o tej wtyczce, ale jestem pewien, że był to albo [Krzysztof Gonciarz](https://www.facebook.com/kgonciarz/) albo [Paweł Opydo](http://www.opydo.pl/).

Wtyczkę KillNewsFeed pobierzesz tutaj:  
<https://chrome.google.com/webstore/detail/kill-news-feed/hjobfcedfgohjkaieocljfcppjbkglfd?hl=en>

## A Twoje?

To tyle w 2 części zestawienia. I tak [jak ostanio](http://personaldevelopment.pl/5-najwazniejszych-wtyczek-google-chrome/), jeśli masz jakieś szczególne wtyczki do tej konkretnej przeglądarki, które ułatwiają Ci pracę – podrzuć link w komentarzach poniżej. Z chęcią przetestuję.