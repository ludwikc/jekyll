---
id: 5206
title: 'Foodporn: krem z zielonego groszku (w 15 min)'
date: '2016-08-18T09:21:34+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5206'
permalink: /krem-z-zielonego-groszku-w-15-min/
slide_template:
    - default
gallery-type:
    - '1'
views:
    - '422'
dsq_thread_id:
    - '5074937771'
bsb_share_transient_facebook:
    - '1605883339'
bsb_share_count_facebook:
    - '0'
bsb_share_transient_linkedin:
    - '1605883339'
bsb_share_count_linkedin:
    - '0'
image: /wp-content/uploads/2016/08/DSC_1819-1-1.jpg
categories:
    - 'Zdrowie i tryb życia'
tags:
    - kuchnia
    - przepisy
format: image
---

Jasno, krótko i na temat. Potrzebujesz wrzucić coś pożywnego na ząb, zaspokoić pierwszy głód albo wrzucić ładne zdjęcie na Instagram bez spędzania w kuchni całego dnia? Proszę bardzo.

| ## Składniki (dla 2 osób):  - 2 puszki konserwowego, zielonego groszku - 1 cebula - 1 ząbek czosnku - 1 ziemniak - 1 łyżka śmietany albo jogurtu naturalnego - oliwa (z oliwek lub z pestek winogron) - pieprz i sól dla smaku - pieczywo | ## Narzędzia:  - garnek - patelnia - blender |
|---|---|

## Recepta na sukces:

Rozgrzej łyżkę oliwy w garnku. Pokrój cebulę w drobną kostkę i wrzuć na rozgrzaną oliwę. Pokrój czosnek w drobne plasterki, dorzuć do cebuli. Niech cebula się trochę zeszkli i wlej zawartość puszek do garnka (wraz z zalewą, wygotuje się w trakcie). Obierz i pokrój ziemniaka w kostkę, dorzuć do garnka. Niech wszystko się zagotuje. Dodaj sporo pieprzu i trochę soli – jak zwykle, wg uznania.

Na patelni rozgrzej łyżkę oliwy. Pieczywo pokrój w kostkę (mniej więcej 1 cm<sup>3</sup>), wrzuć na rozgrzaną oliwę. Mieszaj często, możesz dolać co jakiś czas trochę oliwy, aby nie przypalić grzanek. Ważne, żeby były chrupkie – mniej lub bardziej, tak jak lubisz.

W międzyczasie, groszek z cebulką, czosnkiem i ziemniakiem powinny się już zagotować. Zdejmij garnek z ognia i zblenduj bardzo, bardzo dokładnie wszystkie składniki. Zajmie to z 3 minuty. Odstaw garnek z powrotem na ogień i przykryj pokrywką, ponieważ powietrze spod powierzchni jest gotowe *zafajdać* Ci całą kuchenkę.

Sprawdź konsystencję gotowego kremu – jeśli jest dla Ciebie zbyt gęsta, możesz dolać trochę wody, ale wtedy jeszcze trochę poblenduj, aby ujednolicić masę i potrzymaj jeszcze trochę na ogniu.

Kiedy uznasz, że jest OK – możesz podawać. Na talerzu dobrze jest maznąć łezkę śmietany lub jogurtu naturalnego, aby złamać jednolity smak kremu i dorzucić grzanki.

![Krem z zielonego groszku](http://personaldevelopment.pl/wp-content/uploads/2016/08/DSC_1819-1-1-1.jpg)

Smacznego!