---
id: 31
title: 'Latte macchiato, espresso i cappuccino'
date: '2009-04-14T10:39:29+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=31'
permalink: /plusy-i-minusy-picia-kawy/
thesis_title:
    - 'Kawa - plusy i minusy picia kawy'
thesis_description:
    - 'Kawa - plusy i minusy picia kawy - czy kawa jest zdrowa? '
thesis_keywords:
    - 'kawa, zdrowie, za, przeciw, czy, pić'
dsq_thread_id:
    - '2169153050'
views:
    - '879'
bsb_share_transient_facebook:
    - '1605895421'
bsb_share_count_facebook:
    - '0'
bsb_share_transient_linkedin:
    - '1605895421'
bsb_share_count_linkedin:
    - '0'
categories:
    - Lifehacking
    - 'Produktywność i efektywność'
    - 'Zdrowie i tryb życia'
tags:
    - 'jakość życia'
    - motywacja
    - rozwój
    - zdrowie
    - zmęczenie
format: image
---

Ostatnio byłem świadkiem dość ciekawej reakcji mojego organizmu – spędzając kilka dni w górach postanowiłem wejść do dobrej kawiarni (z akcentem na etymologii nazwy – miejsca gdzie pija się różne rodzaje kaw, a nie cukierenki czy ciastkarni) i zamówiłem dość ciekawie wyglądającą latte macchiato z cynamonem.

Była rzeczywiście dobra – tym bardziej, że nie piłem kawy od ponad roku – niemniej “ciekawość” tego zdarzenia dała się zaobserwować dopiero późnym popołudniem – 3-4 godziny po wizycie w kawiarni.

O ile dzięki [wczesnemu wstawaniu](http://personaldevelopment.pl/rozwoj/lifehacking/dlaczego-warto-wstawac-wczesnie/) i [zdrowej diecie ](http://personaldevelopment.pl/rozwoj/lifehacking/jak-utrzymac-diete/)jestem na codzień pełen energii i pozytywnego podejścia – popołudnie przywitało mnie zmęczeniem, lekkim bólem głowy, ogólnym *wypluciem* i intelektualnym “*whatever*“.

**Czy kawa mogła spowodować taką reakcję?**

Dyskutowaliśmy już ten temat z Arturem Jaworskim [na jego blogu](http://ww12.arturjaworski.net) (wygląda na to, że nie piję kawy już trochę dłużej niż rok 🙂 post jest datowany na grudzień 2007). Kawa może rzeczywiście działać pobudzająco, jednak takie działanie utrzymuje się relatywnie dość krótko – o wiele krócej niż pozostaje w organizmie zanim zostanie wypłukana. A przez cały ten czas wypłukuje inne składniki – jak magnez i potas, których brak powoduje np. skurcze mięśni.

Na zmęczenie odpowiadamy filiżanką kawy. Kiedy minie okres *przydatności* kofeiny jaką sobie zaaplikowaliśmy – serwujemy kolejną dawkę. I tak w kółko – pod koniec dnia nadal jesteśmy zmęczeni, a ilość *bezużytecznej* (z punktu widzenia właściwości energetycznych) kofeiny jest porządnie spotęgowana.

Nie są to teoretyczne rozważania czy badania akademickie, bo sam pijałem kiedyś 7-8 *kubków* kawy dziennie (a często też *nocnie 🙂 –* zanim zacząłem [wstawać o świcie](http://personaldevelopment.pl/rozwoj/lifehacking/wczesne-wstawanie-ostateczne-starcie/) ).

Wikipedia ma całkiem [sporą kolekcję artykułów o kawie](http://en.wikipedia.org/wiki/Category:Coffee) – polecam lekturę i może… (ty)dzień bez kawy?