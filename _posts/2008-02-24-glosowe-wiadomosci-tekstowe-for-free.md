---
id: 192
title: 'Głosowe wiadomości tekstowe (for free)'
date: '2008-02-24T06:27:33+02:00'
author: 'Ludwik C. Siadlak'
layout: post
guid: 'http://blog.ludwikc.net/2008/02/24/glosowe-wiadomosci-tekstowe-for-free/'
permalink: /glosowe-wiadomosci-tekstowe-for-free/
dsq_thread_id:
    - '2160113796'
views:
    - '579'
bsb_share_transient_facebook:
    - '1605746488'
bsb_share_count_facebook:
    - '0'
bsb_share_transient_linkedin:
    - '1605746488'
bsb_share_count_linkedin:
    - '0'
categories:
    - Szuflandia
format: image
---

Nieraz zdarza się, że musimy się szybko skontaktować z kimś, kto zwykł prowadzić długie i mało interesujące rozmowy. Jeszcze częściej nie mamy czasu na takie zabawy, a już na pewno w ogóle, jeśli stosujemy metody zarządzania czasem z gatunku [4HWW](http://fourhourworkweek.com "4 Hour Workweek by Tim Ferriss"). SMS jest jednak formą, która (a) jest bardzo nieoficjalna (b) mocno ogracznicza technologicznie (więcej niż 160 znaków? Skąd wiesz jaki telefon ma Twój rozmówca?) i wreszcie (c) prowadzi często do nieporozumień, związanych z możliwościami przekazywania emocji (jak doskonale wiemy słowa stanowią zaledwie 7% przekazywanego komunikatu).  
![pinger.com logo](http://personaldevelopment.pl/wp-content/uploads/2008/02/pinger11.png)  
Najwygodniejszym rozwiązaniem, kiedy nie ma czasu / możliwości na napisanie maila z wyjaśnieniem o co nam dokładnie chodzi, mogłaby być poczta głosowa. Tutaj jednak nie mamy pewności czy uda nam się zastać “sekretarkę”, bo większość z nas nosi włączony telefon stale przy sobie. Jeśli z kolei rzeczywiście zależy nam na czasie, to wysłuchiwanie pozdrowień i muzyki z poczty głosowej jest jeszcze bardziej irytujące. Dlatego wtedy właśnie z pomocą przychodzi nam **Pinger**.  
  
(Gwoli wyjaśnienia: rzecz o amerykańskim produkcie [pinger.com](http://pinger.com), nie polskim [pingerze](http://pinger.pl), czyli <del datetime="2008-02-23T15:23:32+00:00">mikroblog</del>klonie [blipa](http://blip.pl))

Pinger pozwala nam wysłać wiadomość głosową do dowolnego adresata (ba, nawet całej grupy znajomych). Dzwonisz, podajesz imię adresata, wiadomość i voila. Idealny sposób na szybkie przekazanie komunikatu, bez konieczności prowadzenia czczej dyskusji.

Pinger jest dostępny w 20 krajach, w tym w Polsce. Nasz rodzimy numer to **+48 223987813** Miły głos przy pierwszym połączeniu poinformuje nas gdzie i po co się dodzwoniliśmy i pozwoli na dodanie pierwszej pozycji w naszej “książce” adresowej (również obsługiwanej głosowo). Podajemy numer adresata, jego nazwę (dwukrotnie – pinger sprawdza i porównuje oba nagrania) i już możemy nagrać wiadomość.

Nasza wiadomość zostaje wysłana, a adrest powiadomiony – w skrzynce pojawia się wiadomość o następującej treści:

> Your friend sent u a Pinger voice msg! Call +48-223987773 to hear it. Pinger lets u send ur voice to any mobile phone.

(pisowania oryginalna 🙂 )

Po oddzwonieniu na wskazany numer wiadomość jest odtwarzana. Same plusy:

- brak konieczności prowadzenia rozmowy – czysty komunikat
- wiadomość głosowa – czytelniejszy komunikat
- szybkość – żadnego wsutkiwania literek i brakiem słów w słowniku T9
- możliwość powiadamiania grupy – jeden telefon i wszystko załatwione
- 0 rejestracji, 0 aktywacji, 0 logowania + numer w polskiej sieci
- adresat oddzwania w wybranym momencie – nie musi odebrać wiadomości natychmiast, jeśli jest zajęty
- cena – jedyny koszt, to wykonanie połączenia, a w dzisiejszym świecie pełnym darmowych minut to już nie stanowi problemu

Przydałoby się tylko dostosowanie języka komunikatu do kraju w jakim znajduje się adresat – wysyłając pingerową wiadomość do mamy/cioci/babci możemy trafić na brak znajomości angielskiego – a wtedy cały plan bierze w łeb.

Swoją drogą na rynku pojawia się coraz więcej ciekawych (i darmowych) usług dla naszych komórek – nie tak dawno przecież pisałem o tym [jak wydostać się z nieudanej randki](http://blog.ludwikc.net/2007/08/27/nieudana-randka-emergency-call-na-zyczenie/) (również za free 🙂 ).