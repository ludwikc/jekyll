---
id: 5359
title: 'Co tam, Panie, w Polityce?  (NOPE)'
date: '2017-01-04T22:22:25+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5359'
permalink: /co-tam-panie-w-polityce/
slide_template:
    - default
gallery-type:
    - '1'
views:
    - '824'
dsq_thread_id:
    - '5436035681'
bsb_share_transient_facebook:
    - '1605565690'
bsb_share_count_facebook:
    - '0'
bsb_share_transient_linkedin:
    - '1605565690'
bsb_share_count_linkedin:
    - '0'
image: /wp-content/uploads/2017/01/austrian-21876_1920-1.jpg
categories:
    - Lifehacking
tags:
    - 'jakość życia'
    - koncepcje
    - polecam
    - rozwiązania
    - technologie
format: image
---

Pisałem jakiś czas temu [na Facebooku](http://fb.me/ludwikc) o zakładaniu filtrów i budowaniu pozytywnego getta informacyjnego.

Moim wyzwaniem na styczeń 2017 jest mikroprojekt, który nazwałem roboczo NOPE – NO Politics Exploit. Założenia są super proste – zrobić wszystko co w mojej mocy, aby nie docierały do mnie żadne wieści ze sceny politycznej. Niezależnie od tego czy chodzi o polski rząd, europejskie ustawodawstwo czy amerykański kongres.

Nie ukrywam, że [Jakub](http://blog.gutek.pl), [Mirek](http://trzypoziomy.pl) i [Tomek](http://onyszko.com) przyłożyli się trochę do podjęcia tego wyzwania. Przyłożyli się, bo banują na fejsie wszystkich jak leci – jeśli tylko zobaczą wpis okołopolityczny. (Z tego miejsca dziękuję Wam Panowie za wywarcie wpływu na poprawienie jakości mojego życia.) A przy okazji mam nadzieję, że dzięki podjęciu tego wyzwania omnie mnie czyściec, w którym lądują zbanowane z tego powodu kontakty.

Mam kilku takich znajomych, którzy uruchamiają się tylko i wyłącznie w momencie, kiedy temat jest okołopolityczny. Tzn, nie musi być okołopolityczny *sensu stricto*. Wystarczy, że są w stanie kreatywnie połączyć punkty A i B i już wychodzi im wjazd na partię rządzącą, UE albo cokolwiek innego, co tam aktualnie mają na tapecie. To trochę jak z wyznawcami teorii spiskowych, którzy przedmiot spisku widzą absoutnie wszędzie.

## Rano, wieczór, we dnie, w nocy…

Na szczęście wyrastamy już z czasów, kiedy głównym nośnikiem wieści ze świata była telewizja czy radio. W takich warunkach jedynym sposobem na filtrowanie wiadomości byłaby błyskawiczna zmiana kanału, kiedy pojawiałyby się wiadomości. Czyli działanie reaktywne, zamiast proaktywnego.

Jest lepiej. Konsumujemy wiadomości z Internetu, wybierając do tego nasze ulubione portale. Facebook jak zwykle idzie na pierwszy ogień, więc pokażę Wam z jakiego (prostego) narzędzia korzystam, aby stworzyć swój osobisty firewall przed niechcianymi treściami.

## …bądź mi zawsze ku pomocy

Wtyczka do Google Chrome – mojej *jedynej słusznej* przeglądarki – o nazwie [Social Fixer](https://chrome.google.com/webstore/detail/social-fixer-for-facebook/ifmhoabcaeehkljcfclfiieohkohdgbb). Wtyczka jest bezpłatna, opiera się wyłącznie o dotacje użytkowników, nie ma płatnej “bogatszej” wersji. Na łamach Ars Technica pojawił się kilka lat temu [wywiad z Mattem Krusem](http://arstechnica.com/business/2013/08/meet-matt-kruse-the-man-making-facebook-better/), autorem projektu, któremu przyświecała idea uczynienia Facebooka “lepszym miejscem”.

Lista funkcji jakie posiada Social Fixer jest długa – od zmiany kolorystyki i czcionek, przez ukrywanie nieinteresujących nas części interfesju, po usuwanie reklam i postów sponsorowanych czy pomijanie “odgrzewanych kotletów”, czyli przypominanie treści, które publikowaliśmy rok, dwa czy pięć lat temu.

[![socialfixer1](http://personaldevelopment.pl/wp-content/uploads/2017/01/socialfixer1-1-1.png)](http://personaldevelopment.pl/wp-content/uploads/2017/01/socialfixer1-1-1.png)

Mnie jednak najbardziej interesuje zakładka **filtrowania treści**. Utworzyłem sobie listę tematów, które w oczywisty sposób wywołają [shitstorm](http://www.urbandictionary.com/define.php?term=shitstorm) albo do których jak muchy zlecą się fanatycy (tak zwolennicy jak przeciwnicy) danej opcji politycznej.

Nie będę tutaj listował wszystkich swoich tematów, bo po pierwsze to jest bardzo indywidualna sprawa, a po drugie nie chciałbym, aby wyszukiwarki i Czytelnicy kojarzyli mnie z jakimś konkretnym terminem. Część możecie zobaczyć na poniższym screenie – to da Wam ogólny obraz tego co filtruję:

[![socialfixer2](http://personaldevelopment.pl/wp-content/uploads/2017/01/socialfixer2-1-1.png)](http://personaldevelopment.pl/wp-content/uploads/2017/01/socialfixer2-1-1.png)

Po kilku kliknięciach i wpisaniu (nie)interesujących mnie słów kluczowych, treści publikowane przez dowolnego użytkownika będą ukrywane. Kompletnie, tak że nie ma po nich śladu, lub tak jak u mnie – wyświetlając wiadomość o ukryciu posta:

[![socialfixer3](http://personaldevelopment.pl/wp-content/uploads/2017/01/socialfixer3-1-1.png)](http://personaldevelopment.pl/wp-content/uploads/2017/01/socialfixer3-1-1.png)

Dwa posty zostały ukryte ponieważ bezbłędnie wyłapał je filtr. Oczywiście możemy go przeczytać jeśli bardzo chcemy: [![socialfixer4](http://personaldevelopment.pl/wp-content/uploads/2017/01/socialfixer4-1-1.png)](http://personaldevelopment.pl/wp-content/uploads/2017/01/socialfixer4-1-1.png)

Reasumując, [Social Fixer](https://chrome.google.com/webstore/detail/social-fixer-for-facebook/ifmhoabcaeehkljcfclfiieohkohdgbb) jest moim aniołem stróżem, którego jedynym zadaniem jest chronić mnie przed zalewem treści, które niczego nie wnoszą, a jedynie negatywnie wpływają na radość jaką – z założenia – powinna przynosić nam lektura treści publikowanych przez naszych znajomych i przyjaciół.

Polecam!

(*Full disclosure*: Na tym blogu możecie znaleźć archiwalne treści, które mogłyby zostać wyłapane przez moje filtry – szczególnie w tekstach “[Czy jestem zakutym łbem?](http://personaldevelopment.pl/in-vitro/)” i “[Poszli won! (wpis o uchodźcach)](http://personaldevelopment.pl/o-uchodzcach/)“. Jednak bardziej niż danej problematyki są one komentarzem do relacji i napięć społecznych jakie tworzą się w naszym otoczeniu. Nie ma i nie będzie tu jednak jako takiej kategorii “*Polityka*“. Szczerze wierzę, że poradzimy sobie niezależnie od tego jakimi ustawami potraktuje nas dana partia. “[Coco Jumbo i do przodu – to moje hasło!](https://www.youtube.com/watch?v=VRwjSnl-gG8)” 🙂 )