---
id: 5523
title: 'Rozmowy z Czytelnikami: Jak zrobić karierę?'
date: '2017-01-14T22:22:45+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5523'
permalink: /jak-zrobic-kariere/
slide_template:
    - default
views:
    - '465'
csco_post_featured:
    - ''
csco_singular_layout_page:
    - default
csco_featured_image_type:
    - default
dsq_thread_id:
    - '5463469636'
bsb_share_transient_facebook:
    - '1606264566'
bsb_share_count_facebook:
    - '0'
bsb_share_transient_linkedin:
    - '1606264567'
bsb_share_count_linkedin:
    - '0'
image: /wp-content/uploads/2017/01/writing-104091-e1484440425841-1.jpg
categories:
    - 'Budowanie wizerunku'
tags:
    - coaching
    - efekty
    - 'jakość życia'
    - koncepcje
    - motywacja
    - nauka
    - rezultat
    - rozwiązania
    - rozwój
    - sukces
    - wizerunek
---

Kilka dni temu skontaktował się ze mną jeden z Czytelników – Chris, który jako 23-letni programista chce zostać trenerem. Umówiliśmy się na rozmowę, której dużą część poświęciliśmy na pierwsze kroki w budowaniu kariery. To, o czym rozmawialiśmy absolutnie nie dotyczy tej konkretnej branży czy tego konkretnego zawodu – co więcej, to jest taki temat, który doskonale wpisuje się w tematykę tego bloga. Pomyślałem, że byłoby szkoda, gdyby wybrzmiał w jednej rozmowie telefonicznej, postanowiłem więc podzielić się z Tobą konceptem, który leży u podstaw tego, co nazywam skutecznym budowaniem wizerunku.

## CTR Formula

Budowanie wizerunku od samego początku warto oprzeć o 3 kluczowe wartości. Zanim jednak porozmawiamy o tych wartościach, chciałbym opowiedzieć Ci o dwuznacznej nazwie tej formuły.

\[alert type=”info”\]W branży internetowej CTR to akronim ***Click-Through Rate***, czyli wskaźnika określającego liczbę osób, które zobaczyły Twoją reklamę i osób, które faktycznie w nią kliknęły (*click-through)*. Jeśli reklama ma wysoki CTR, to oznacza, że jest skuteczna i ludzie chętnie korzystają z oferty.\[/alert\]

Tyle technikaliów.

Stosując formułę, którą opisuję tym samym akronimem, mamy tożsamy cel – **skuteczność**. W tym wypadku jednak skuteczna ma być **nie reklama, a Ty**. Twój wizerunek i rozpoznawalność na rynku. Twoje fundamenty pod zbudowanie biznesu – niezależnie od jego rozmiaru czy Twoich aspiracji. Biznes może być niewielki, mimo zatrudniania niemałego zespołu, albo naprawdę duży, nawet kiedy jesteś jednoosobową armią. Wszystko jest kwestią perspektywy i naszych celów, ale to temat na inny tekst. Dziś rozmawiamy o samych fundamentach, które mają dać Ci – przypominam – maksymalną skuteczność.

**Formuła CTR** składa się z trzech filarów.

1. **Competency**, czyli **Kompetencje**
2. **Trust**, czyli **Zaufanie**
3. **Range**, czyli **Zasięg**

A zatem – do rzeczy.

## Kompetencje (Competency)

![](http://personaldevelopment.pl/wp-content/uploads/2017/01/business-1850021_1920-1-1.jpg)

Podstawowa i kluczowa sprawa. Kiedy rzucałem studia w Polsce, to tylko z jednego powodu. Studiowałem Zarządzanie. Wybierając ten kierunek miałem w głowie plan zdobycia wiedzy o tajnikach budowania zespołów, uczenia ich świetnej komunikacji, tworzenia kampanii sprzedażowych – wszystkich cech, którymi charakteryzują się tuzy biznesu. Przebadane i usystematyzowane przez badaczy akademickich.

Po pierwszych dwóch semestrach wmawiałem sobie – *hej, jesteś na pierwszym roku, musisz przetrwać te bzdury, potem będzie crème de la crème.*

W trakcie trzeciego semestru nic się nie zmieniło, założyłem własną firmę i zacząłem działać. Nastał semestr 4 i coś we mnie pękło. Pamiętam jak dziś zajęcia z Marketingu, podczas których *pan prof. dr. hab. wszy. stkie. moż. li. we. skró. ty. prze. d. naz. wis. kiem* Iksiński prowadził wykład, którego treści wyraźnie nie aktualizował od jakiegoś 1973. Rzeczy, o których opowiadał nijak miały się do **realiów rynkowych**!

Jeśli chesz być rozpoznawany jako ekspert w danej dziedzinie, musisz **uczyć się od najlepszych**, szybko rezygnować z nietrafionych inwestycji edukacyjnych i stale, stale, stale aktualizować swoją wiedzę.  
To samo dotyczy umiejętności. Tych nie nabierzesz z czytania podręczników. Do tych potrzeba dobrych trenerów podczas świetnych szkoleń, ale i te nie wystarczą jeśli nie ruszysz się sprzed monitora i nie zaczniesz próbować. Testować tych umiejętności **w prawdziwym życiu**. Tak, aby weszły Ci w krew i były automatyczne (przypomnij sobie tekst o procesie uczenia się – dążysz do [nieświadomej kompetencji](http://personaldevelopment.pl/nie-musisz/))

OK, przyjmijmy, że masz już wystarczający zakres wiedzy i umiejętności, więc czas zacząć działać na rynku. Kolejny składnik, którego potrzebujesz to…

## Zaufanie (Trust)

![](http://personaldevelopment.pl/wp-content/uploads/2017/01/adventure-1807524-e1484444639150-1-1.jpg)

Możesz celować w pracę [na etacie](http://personaldevelopment.pl/wniosek-urlopowy/). Możesz też celować w budowanie własnej bazy klientów. W tym pierwszym przypadku, Twoim kontrahentem będą rekruterzy. W drugim – odbiorcy Twoich usług. Niezależnie od tego czy Twoje usługi oferujesz w przestrzeni B2C czy B2B – **na końcu zawsze jest człowiek**, który podejmuje decyzję.

Wyjdź na chwilę z roli dostawcy. Stań się typowym odbiorcą. Jeśli szukasz dobrego produktu w sklepie internetowym albo wybierasz lekarza rodzinnego czym się kierujesz? **Opiniami** innych. Ich **doświadczeniem i wrażeniami**. Konkretna liczba, rodzaj i poziom tych opinii sprawia, że budujesz ***zaufanie*** do tego produktu, usługi lub człowieka.

Teraz wróć do roli dostawcy. Jako dostawca usługi **to Ty jesteś produktem**, który sprzedajesz. Nikt Cię jeszcze nie testował, więc jakim cudem masz zdobyć opinie na swój temat?

Nie możesz. Nie ma takiej możliwości. Ale możesz zacząć stosować coś, co – wracając do terminologii branży internetowej – nazywamy modelem *Freemium.*

\[alert type=”info”\]Model ***Freemium*** polega na bezpłatnym (*free*) udostępnieniu podstawowej funkcjonalności aplikacji. Użytkownicy chcący uzyskać dostęp do pełni jej możliwości, muszą wykupić wersję płatną (*premium*).  
*Free + Premium = Freemium.*\[/alert\]

Dokładnie tak samo jest z Tobą. Zacznij tworzyć blog, udzielać się w społecznościach, rozwiązywać branżowe problemy innych ludzi. W ten sposób nie tylko zwiększasz swoje kompetencje, testując swoją wiedzę na realnych problemach i odpowiadając na prawdziwe pytania, ale budujesz zaufanie u rekrutera czy klienta.

Nie okłamujmy się. Twój [profil na LinkedIn](http://www.linkedin.com/in/ludwikc) przyjmie wszystko. Możesz tam napisać, że mieszkasz w Buckingham Palace, piastując stanowisko Królowej Angielskiej. LinkedIn to przyjmie. Nie będzie zadawał pytań. Nikt tego nie zweryfikuje.

Jeśli jednak prowadzisz merytoryczny i systematyczny blog – wówczas Twoja wiedza, zaczyna nabierać realnych kształtów. Jest weryfikowalna i widoczna. Co więcej, skoro taką wiedzą dzielisz się bezpłatnie (*free*), to znaczy, że masz jeszcze sporo do powiedzenia, więc **warto Cię zatrudnić** (*premium*).

Zahaczyliśmy tym samym o trzeci, ostatni filar:

## Zasięg (range)

![](http://personaldevelopment.pl/wp-content/uploads/2017/01/hut-828669_1920-1-1.jpg)

Jakieś 11 lat temu prowadziłem sesję na konferencji *IT Academic Days*. Podałem tam przykład w takim właśnie kontekście. Jeśli po 11 latach jest nadal aktualny, to myślę, że możemy powiedzieć, że całkiem nieźle sobie radzi.

A przykład jest taki:

Wyobraź sobie wioskę, w której mieszka stolarz. Straszny partacz, ale co zrobić – jedyny w okolicy. Nogi stołów są krzywe, krzesła skrzypią, skrzynki się nie domykają. Niczego to nie zmienia. Wszyscy mieszkańcy, z wójtem gminy włącznie, korzystają z jego usług, bo nie mają alternatywy.

To znaczy… mają, tylko nie wiedzą o tym. Na skraju wioski stoi chatka pewnego samotnika. Niemała, ale też niebogata. Nikt nie wie czym zajmuje się zajmujący ją mieszkaniec i nikt się też tym przesadnie nie interesuje. Każdy mieszkaniec ma przecież swoje problemy.

A tymczasem, owy samotnik, kiedy siedzi w swojej chatce, tworzy najdoskonalsze meble. Przepięknie rzeźbione, idealnie wykończone, ze wspaniałymi szlifami, z materiałów, które sam zbiera w lesie. Jest skromny, więc nie chwali się tym co robi, nie ma z resztą zbyt wielu znajomych, a nawet gdyby ich miał – nie chciałby wyjść na chwalipiętę.

Jakie mamy scenariusze rozwoju tej sytuacji? Generalnie dwa. Albo nasz stolarz-pasjonat **pozostanie skromny** i zamknięty w sobie, po czym będzie musiał “wziąć się do prawdziwej roboty”, a jego dzieła **sczezną i zniszczeją**, albo stanie się coś, co sprawi, że któryś z sąsiadów dostrzeże jego prace. Może się to zadziać przypadkiem – ktoś zajrzy przez okno przechodząc przez ulicę albo zapuka do drzwi, żeby pożyczyć trochę soli – i **dozna olśnienia.** Czy ten sąsiad zachowa tę informację dla siebie? Z pewnością nie! Nie tylko sam wymieni meble w domu, ale też zacznie opowiadać o nich swoim znajomym. Życie stolarza zmieni się całkowicie – zacznie tworzyć na zamówienie, sprzedawać wszystkie swoje prace, będzie mógł budować kolejne jeszcze lepiej z jeszcze lepszych materiałów.

Jest jeden szkopuł. **Jaka jest szansa**, że sąsiad, któremu zabrakło soli pójdzie akurat do naszego samotnika? Raczej niewielka.

Pamiętasz jak niedawno [cytowałem Hannibala](http://personaldevelopment.pl/praca-za-granica/), który mówił o tym, że **należy wykarczować sobie ścieżkę do celu**?

Tak samo jest z Tobą. Jeśli będziesz tworzyć doskonałe materiały, teksty, nagrania, kod, wiersze – czyli to, co jest przedmiotem Twoich kompetencji – a potem wrzucisz te treści do szuflady czy [zapiszesz w Evernote](http://personaldevelopment.pl/dlaczego-evernote/), to nikt nie będzie o tym wiedział. Twój zasięg wyniesie okrągłe 0.

Jeśli umieścisz je na blogu (blogu, vlogu, podkaście czy jakiejkolwiek formie w której czuć się swobodnie) i będziesz używał jego adresu w stopce maili które wysyłasz i w podpisach na forach, na których się udzielasz – drastycznie zwiększysz swój zasięg. Informacja zacznie płynąć w świat i cała praca włożona dotąd w **budowanie kompetencji i zaufania** zacznie przynosić realne rezultaty. (I to o wiele **szybciej niż myślisz**, ale to są moje własne doświadczenia – nie dowiesz się jak to jest w Twoim przypadku, póki nie spróbujesz.)

## Reasumując

**Competency / Kompetencje** – merytoryczna, ekspercka wiedza i umiejętności, które są pożądane przez kontrahentów.  
**Trust / Zaufanie** – konstruowanie “namacalnego” dowodu na to, że umiesz umiejętnie wykorzystywać tę wiedzę w praktyce  
**Range / Zasięg** – pokazanie światu tego co potrafisz, bo nie osiągniesz sukcesu, jeśli nawet Twoja Mama nie wie co tak naprawdę potrafisz.

## W skrócie: **CTR**

> Teraz masz już fundament.  
> Możesz więc **iść i zacząć się sprzedawać!**