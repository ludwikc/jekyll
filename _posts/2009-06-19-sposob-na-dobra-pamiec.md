---
id: 289
title: 'Sposób na dobrą pamięć'
date: '2009-06-19T14:24:27+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=289'
permalink: /sposob-na-dobra-pamiec/
thesis_description:
    - 'Jak poprawić pamięć? Sposoby na poprawę pamięci i dobrą pamięć.'
thesis_keywords:
    - 'pamięć, zapamiętywanie, dobra pamięć, jak pamietać, zapamiętywać, jak poprawić pamięć, poprawa pamięci'
dsq_thread_id:
    - '2187140970'
views:
    - '941'
bsb_share_transient_facebook:
    - '1605726220'
bsb_share_count_facebook:
    - '0'
bsb_share_transient_linkedin:
    - '1605726220'
bsb_share_count_linkedin:
    - '0'
categories:
    - Lifehacking
    - 'Zarządzanie czasem'
tags:
    - czas
    - doskonalenie
    - 'jakość życia'
    - rezultat
    - rozwój
format: image
---

Pamięć, tak jak inne funkcje naszego umysłu, możemy ćwiczyć i rozwijać. To, czy mamy “dobrą pamięć” czy nie, zależy właśnie od takiego treningu.

Jak ćwiczyć pamięć? Sposobów jest wiele, ale jedne są skuteczniejsze od innych. Korzystając z wielu jednym z najefektywniejszych okazał się być ten, który nazywam ***wstecznym przypominaniem**.*

Zdarza się czasem, że myśląc o czymś przechodzicie do innego pokoju i nagle ta myśl zupełnie umyka z umysłu? Jaki jest najprostszy sposób, żeby *przypomnieć* sobie czym zajmowała się nasza świadomość? Wrócić do miejsca w którym byliśmy kiedy jeszcze pamiętaliśmy co było przedmiotem naszego rozmyślania.

Kojarząc fakty i myśli nasz umysł nieprzerwanie kotwiczy sygnały wewnętrzne z zewnętrznymi bodźcami. Dlatego wracając do salonu i patrząc na kominek przypominamy sobie, że myśleliśmy o [nowej książce Leo Babauty](http://thepowerofless.com/). Kominek nie ma z nią nic wspólnego, ale podświadomość konotuje związek sygnału zewnętrznego z trwającym procesem wewnętrznym.

Na czym zatem polega ***wsteczne przypominanie***? Na wywołaniu procesu myślowego na podstawie bodźca, który zostanie nam dostarczony *w przyszłości*.

Prosty przykład najefektywniej zilustruje możliwości zastosowania tej metody: jesteś w miejscu w którym nie możesz zrobić notatki, a chcesz zadzwonić do osoby Y w sprawie nowego projektu. Jak zapamietać, że mamy do niej zadzwonić i **przypomnieć** sobie o tym w *odpowiednim* momencie? Wyobraź sobie co wydarzy się kiedy wrócisz do domu: otwierasz drzwi (kluczem), włączasz światło (włącznik), zdejmujesz marynarkę (wieszak lub krzesło 🙂 ).

Przy odpowiedniej koncentracji każdy z tych elementów będzie stanowił kotwicę dla procesu myślowego.

Ważnym elementem który robi znaczną różnicę w efektywności tej metody jest łączenie bodźców generowanych przez co najmniej 2 zmysły. Jeśli bodźcem jest klucz wyobraź sobie jak będzie wyglądał klucz wkładany do zamka i jaki dźwięk wyda otwierany zamek. Jeśli wybierzesz marynarkę oprócz strony wizualnej możesz poczuć fakturę jej materiału albo szelest jaki wydaje wieszana na krześle.

Ta metoda ma co najmniej dwa skutki uboczne.

1. Silne kotwice mogą spowodować, że otwieranie drzwi będzie budzić jednoznaczne skojarzenie z telefonem do Y 🙂
2. Może też zdarzyć się, że poprawa pamięci zupełnie pozbawi nas wymówki *“na śmierć zapomniałem!”* przez co nasza produktywność znacząco wzrośnie.

Zatem, korzystajcie z tej metody tylko na własną odpowiedzialność! 😀