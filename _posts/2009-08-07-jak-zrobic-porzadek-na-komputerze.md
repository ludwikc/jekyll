---
id: 320
title: 'Uporządkowany Desktop'
date: '2009-08-07T04:56:54+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=320'
permalink: /jak-zrobic-porzadek-na-komputerze/
dsq_thread_id:
    - '2160156849'
views:
    - '1549'
slide_template:
    - default
gallery-type:
    - '1'
bsb_share_transient_facebook:
    - '1605783684'
bsb_share_count_facebook:
    - '0'
bsb_share_transient_linkedin:
    - '1605783685'
bsb_share_count_linkedin:
    - '0'
image: /wp-content/uploads/2009/08/apple-1839046_1920-1.jpg
categories:
    - 'Posty gościnne'
tags:
    - efekty
    - koncentracja
    - koncepcje
    - nauka
    - rozwiązania
    - szybkość
    - technologie
format: image
---

*Autorem postu o tym **jak zrobić porządek na komputerze** jest Bartek z bartekpopiel.pl. Bartek jest trenerem szybkiego czytania i pasjonatem rozwoju osobistego. Możesz obserwować go na [Blipie](http://web.archive.org/web/20130616120616/http://bartekpopiel.blip.pl/ "Blip") lub [zasubskrybować](http://liczysiewynik.pl/) jego blog. Tymczasem jednak – zapraszam do lektury.*

---

> 

Co jakiś czas dostaję pod drzwi gazetki ze sklepów elektronicznych i co ciekawe, za każdym razem dyski twarde komputerów mają coraz większą pojemność. Skąd to się bierze? Gromadzimy co się da. Kolekcjonujemy filmy, muzykę, pdfy i inne gadżety. Nie ważne, że większości nigdy nie załączymy po raz drugi. Obecnie ze swojego komputera usunąłem blisko 90GB różnych danych i kompletnie nic się nie zmieniło. Miałem zainstalowane programy, których dawno przestałem używać, mp3, filmy, ebooki, dokumenty itd.

Być może zadajesz sobie pytanie; ok, ale właściwie po co mam coś usuwać z mojego komputera skoro mam wystarczającą ilość miejsca? Powód jest banalnie prosty-po to, żeby łatwiej i szybciej można było znaleźć rzeczy naprawdę ważne.

Oto kilka prostych porad, dzięki którym i Ty możesz zrobić porządek na komputerze. Możesz skorzystać z wszystkich lub wybrać tylko te, które najbardziej Ci odpowiadają.

**Pulpit**

Swego czasu na moim pulpicie było zbyt wiele różnych dokumentów, pdf’ów a nawet pojedyncze zdjęcia. Zalecam stworzenie folderów, których nazwy najlepiej będą oddawały charakter tego, co w nich zawarte. Np: *“dokumenty do wysłania”, “Projekty ukończone”, “Projekty w trakcie”*. Same dokumenty podpisuj tak, jak nazywa się folder np.*“ukończone-projekt1.doc”*. Nazwę możesz zmienić zanim wyślesz dokument mailem.

Instalując programy zwracaj uwagę na uruchamianie przy starcie. Obecnie odznaczam to wszędzie, gdzie to możliwe. Dzięki temu komputer staruje szybciej a i na pulpicie panuje większy porządek. Być może co jakiś czas Twój komputer sygnalizuje, że “na pulpicie są nieużywane ikony”. Zamiast zamknąć komunikat zastanów się czy nie lepiej będzie zrobić porządek. Zostawiłem na pulpicie zaledwie kilka ikon i folderów. Ten minimalizm jest piękny 🙂

**Pasek zadań** – pasek zadań zazwyczaj poza otwartymi oknami zawiera ikony szybkiego uruchamiania. Kolorowe ikony mogą trochę rozpraszać dlatego zalecam włączyć autoukrywanie paska zadań. Wystarczy zjechać kursorem na dół ekranu aby pasek znów się pojawił.

**Full screen** – jest to banalnie prosta metoda pozwalająca skoncentrować się tylko i wyłącznie na tym, co w danej chwili robię. Kiedy piszę ten tekst na moim pulpicie nie ma nic poza edytorem tekstu. Jeżeli używasz przeglądarki Firefox lub Google Chrome możesz to zrobić klikając F11. Przetestuj natychmiast 🙂 W ten sposób czytam blogi, ebooki i piszę artykuły.

**Usuń powiadamiacze** – przez długi czas korzystałem z dodatku do Gmaila, który instalował się w pasku systemowym. Za każdym razem gdy dostawałem maila mała koperta robiła się ciemniejsza. To powodowało, że sprawdzałem szybko co to za mail. Przerywałem pracę i traciłem koncentrację. Później musiałem na nowo się rozkręcić. Po odinstalowaniu sprawdzam pocztę dwa razy dziennie i szybko robię z nią porządek: archiwizuje, odpisuje albo usuwam 🙂 Sprawa ma się podobnie z innymi kanałami komunikacji. Jeżeli pracujesz to pracuj: wyłącz gg,BlipFoxa i odinstaluj powiadamiacze mailowe.

**Zakładki/Ulubione**  
Zamiast dodawać ciekawe strony jak leci za pomocą guzika “dodaj” zrób konkretne tematyczne foldery. Na moim komputerze w zakładkach mam następujące foldery: “Studia”, “Fora”, “Rozkład jazdy”,”motoryzacja”,”artykuły”,”social media”. Jeżeli korzystasz z Firefoxa wejdź w “Zakładki/Zarządzaj zakładkami” i zrób tam porządek. Jeżeli czegoś nie odwiedzałeś dłużej niż 6 miesięcy-usuń to. W momencie gdy do zakładek chcesz dodać coś nowego zastanów się czy rzeczywiście będziesz częstym gościem na tym konkretnym portalu, czy to tylko impulsywna reakcja. Pomyśl i podejmij słuszną decyzję.

**RSS**  
Jeżeli śledzisz blogi lub serwisy informacyjne przez rss zwróć uwagę, których masz najwięcej nieprzeczytanych artykułów. To jest sygnał, że treść, którą dostarcza ten konkretny serwis nie jest dla Ciebie aż tak ważna ,skoro pomijasz ją przez kilka dni czy tygodni. Policz ile serwisów subskrybujesz i usuń 1/3. Zadaj sobie pytanie: gdybym musiał koniecznie wywalić 30 z 90 subskrybowanych kanałów, to które bym skasował? Potem zwyczajnie to zrób.

**Twardy dysk**  
Jak wspomniałem na początku artykułu dyski dzisiaj są ogromne. Wiadomo, producenci komputerów prześcigają się na GB podobnie jak producenci aparatów na ilość pikseli. W większości na dyskach znajdują się rzeczy, które gdzieś kiedyś zostały stworzone lub wgrane i są już dawno zapomniane. Zrób zatem mały przegląd i usuń pliki:

- które są starymi projektami, planami, cv czy pracami zaliczeniowymi. Wszelkie dokumenty, które już nie są Ci potrzebne idą do skasowania
- które kiedyś planowałeś zrealizować, ale życie zmieniło swoje tory i już z pewnością za ich dokończenie się nie weźmiesz. To mogą być projekty z byłej pracy, schematy, ebooki z tematyki, która absolutnie Cię nie pasjonuje
- usuń pliki, które zawierają tę samą treść: te same pliki mp3 skopiowane na wszystkich dyskach, referaty, książki, wzory cv, zdjęcia itd. Nawet nie przepuszczałem, że przez kilka lat uzbierała się u mnie aż taka ilość zdublowanych plików
- usuń wszystko co po prostu zachomikowałeś:albumy, których nie słuchasz, filmy, których nie oglądasz, materiały, których nawet nie zamierzasz przeczytać. Zostaw tylko to, czego nie można znaleźć za pomocą kilku kliknięć i posegreguj na konkretne foldery np. Książki, Muzyka, Filmy, Dokumenty, Fotografie.
- zrób kopie ważnych dokumentów. To niezwykle tania sprawa ponieważ płyty DVD kosztują dzisiaj grosze.

Obecnie większość moich dokumentów piszę i archiwizuję w Google Docs. Mam możliwość pracowania nad jednym dokumentem z innymi ludźmi oraz mogę korzystać z zapisków z dowolnego miejsca na świecie. Ktoś może powiedzieć: a jak coś się w Google stanie i stracisz swoje dane? Przypuszczam, że te same dane trzymane na twardym dysku są znacznie mniej bezpieczne 🙂

**Posprzątaj miejsce pracy**  
Poza samym komputerem ważne jest też to, jak wygląda miejsce wokół niego. Jeżeli masz mnóstwo gadżetów, jedzenie, książki, papiery, kserówki i telefony to musisz mieć świadomość, że to wszystko negatywnie wpływa na Twoją produktywność przy komputerze. Zadbaj o czystość na biurku.

**Zrób z tego nawyk**  
Sprzątaj swój komputer regularnie. Najpierw przez 15min dziennie przez dwa tygodnie (najlepiej zaraz po włączeniu komputera) a później raz w tygodniu. Dąż do całkowitej minimalizacji. Kiedy będzie to Twoim nawykiem będziesz pracował wydajniej i szybciej dotrzesz do tego, co jest Ci potrzebne.

Jeżeli masz jakieś pomysły na to, jak jeszcze można skutecznie pozbyć się bałaganu z komputera podziel się nimi w komentarzach 🙂