---
id: 5455
title: 'Czym są refleksje?'
date: '2017-01-10T23:00:10+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5455'
permalink: /refleksje/
slide_template:
    - default
views:
    - '479'
csco_post_featured:
    - ''
csco_singular_layout_page:
    - default
csco_featured_image_type:
    - default
dsq_thread_id:
    - '5452562420'
bsb_share_transient_facebook:
    - '1605566121'
bsb_share_count_facebook:
    - '0'
bsb_share_transient_linkedin:
    - '1605566121'
bsb_share_count_linkedin:
    - '0'
image: /wp-content/uploads/2017/01/macro-319237_1920-1.jpg
categories:
    - 'Personal Development'
tags:
    - doskonalenie
    - efekty
    - 'jakość życia'
    - koncepcje
    - medytacja
    - rozwiązania
---

Czas refleksji. Chwila zadumy. Mógłbym zacząć od definicji słownikowej, tak jak to zrobiłem w [tekście o empatii](http://personaldevelopment.pl/empatia/). W tym przypadku powołując się na Słownik Języka Polskiego:

<div style="border-left: 3px solid grey; padding-left: 1em; margin-left: 2em;">**[refleksja](http://sjp.pwn.pl/sjp/refleksja;2573649.html)**

1. głębsze **zastanowienie się** nad czymś, wywołane silnym przeżyciem
2. **myśl** lub wypowiedź, będąca wynikiem takiego zastanowienia się
3. *filoz.* zwrócenie się podmiotu myślącego **ku własnej aktywności**
4. *filoz.* czynnik aktu świadomości stanowiący o tym, że spełniając go,
5. **uprzytamniamy sobie jego zachodzenie**
6. 

</div>Tylko, że do słownika zajrzeć może każdy. Tylko czy mamy chwilę, żeby się nad tym zastanowić?

Do napisania tego tekstu skłoniła mnie medytacja, którą uprawiam od kilkunastu tygodni i o której napiszę więcej, tak jak [poprosił o to Mirek](https://www.facebook.com/LudwikCSiadlak/photos/a.565028826840956.129513.360908640586310/1450800144930482/?type=3&comment_id=1451129158230914&comment_tracking=%7B%22tn%22%3A%22R%22%7D), kiedy całkiem niedawno rozdawałem bezpłatne kody do [Headspace](http://headspace.com). [![](http://personaldevelopment.pl/wp-content/uploads/2017/01/like-fanpage-22-1-300x213.png)](https://www.facebook.com/LudwikCSiadlak/?fref=ts) Mam jeszcze jeden i w tym tekście o medytacji również będzie można go zdobyć, więc stay tuned – najlepiej zapisując się na newsletter z powiadomieniami o nowych publikacjach na blogu. Możesz to zrobić [*ulubiając* fanpage na fejsie ](https://www.facebook.com/LudwikCSiadlak/?fref=ts)(pamiętając, żeby kliknąć w wyświetlanie powiadomień lub “*Wyświelaj najpierw*” lub “*Show First*” – jak tutaj obok), a najskuteczniej, [zapisując się na powiadomienia](http://eepurl.com/cw15gz) – tutaj możesz wybrać czy chcesz otrzymywać maila, kiedy nowy tekst zostanie opublikowany na blogu czy raczej raz w tygodniu otrzymać podsumowanie z linkami do wszystkich tekstów.

Ale ja nie o tym. Zacząłem pisać o medytacji i “*popłynąłem*“. I to idealnie, dokładnie tak samo jak dzieje się w medytacji, kiedy umysł – na co dzień przyzwyczajony do milionów myśli jakie mamy w ciągu dnia – “*odpływa*” kiedy chcemy go wyciszyć.

Kiedy jednak nauczymy się go w miarę skutecznie wyciszać, możemy zacząć zajmować się poważniejszymi tematami. Dla mnie jedną z fantastycznych dziedzin medytacji jest refleksja.

Pomijając przytoczoną na początku słownikową definicję, w swoim źródłosłowie refleksja to *odbicie*.

## Siadlak, do tablicy!

I odkąd pamiętam, “oddając się refleksji” nad jakimś tematem nie robiłem nic innego jak szukałem odpowiedzi. Próbowałem nawiązać wewnętrzny dialog: zadając pytanie oczekiwałem odpowiedzi. Zaczynałem grzebać, szperać, szukać tak długo, aż jej nie znalazłem. Lepszej lub gorszej, bo znalezionej poniekąd *na siłę*. Jak wezwany do tablicy, nieprzygotowany uczniak.

## Ludwik, jak myślisz, co by było gdyby…

A – ku mojemu ogromnemu zaskoczeniu – w refleksji chodzi o coś zupełnie innego. Jeśli próbuję odnaleźć właściwą ścieżkę czy rozwiązać nurtujący mnie problem, sięgam po tę właśnie metodę. Po wyciszeniu się po prostu zadaję pytanie i… i koniec.

Nic więcej.

Na nic nie czekam. Niczego nie wymagam. Trwam. W ciszy.

Teraz zaczyna się magia. Tak jak w anegdocie o przepełnionej filiżance – okazuje się, że dając przestrzeń takiemu pytaniu, pozwalając mu w pełni wybrzmieć i nie wywierając na nim presji – ono nie pozostaje nam dłużne i przychodzi z odpowiedzią.

To nie jest łatwa rzecz i nie dzieje się od razu. Na pewno wymaga przygotowania. Ale przecież do odważnych świat należy i dlatego mam dla Ciebie zadanie. Spróbuj. Następnym razem, kiedy staniesz w obliczu jakiejś zagwozdki – spróbuj usiąść w ciszy, bez muzyki i zewnętrznych dystraktorów i zadać pytanie nie szukając odpowiedzi. Zobaczyć co czujesz, kiedy zadajesz sobie to pytanie. Pozwalając myślom i emocjom płynąć, zamiast wymuszać konstruowanie konkretnych i wymiernych rezultatów.

Zobacz i poczuj. **A potem się zdziw** 🙂