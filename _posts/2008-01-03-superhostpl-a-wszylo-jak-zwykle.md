---
id: 184
title: 'Superhost.pl &#8211; &#8220;&#8230; a wszyło jak zwykle.&#8221;'
date: '2008-01-03T12:19:44+02:00'
author: 'Ludwik C. Siadlak'
layout: post
guid: 'http://blog.ludwikc.net/2008/01/03/superhostpl-a-wszylo-jak-zwykle/'
permalink: /superhostpl-a-wszylo-jak-zwykle/
dsq_thread_id:
    - '2194087567'
views:
    - '710'
bsb_share_transient_facebook:
    - '1605667259'
bsb_share_count_facebook:
    - '0'
bsb_share_transient_linkedin:
    - '1605667259'
bsb_share_count_linkedin:
    - '0'
categories:
    - Szuflandia
format: image
---

Wczoraj o 16<sup>00</sup> dostałem maila od Superhost.pl o noworocznej promocji domen: **rejestracja .pl za 1gr**.  
Nice, quite nice. Sprawdziłem – zarejestrowałem dwie domeny, przeczytałem regulamin, zaplaciłem – wszystko wygląda OK! Załatwiłem kilka spraw i kilka godzin poźniej chciałem zarejestrować kilka dodatkowych domen, aby zapobiec domain squattingowi nowego projektu. Niestety, podczas dodawania domen do koszyka (o 21<sup>00</sup>, czyli 5 godzin po rozpoczęciu promocji) Superhost **podniósł ceny o 110000%**. Mailing do wszystkich klientów z promocją trwającą 5 godzin? OK, każdy ma swoje metody, lepsze lub gorsze.  
Wysłałem pytanie do BOK’u jaka cena mnie obowiązuje, skoro w koszyku mam *jednogroszowe* domeny (w nadziei, że [poprawił im się support](http://blog.ludwikc.net/2006/08/06/czy-superhostpl-plajtuje/))  
Dobrze, że zarejestrowałem te pierwsze dwie domeny.

Dziś rano znalazłem w skrzynce dwa maile w których nadawcą był Superhost. Pierwszy z nich był w BOKu (wow!):

> \[…\] ze względu na duże zainteresowanie Promocją Noworoczną została wyczerpana pula domen w cenie 1 grosza.

Szkoda. Widocznie rzeczywiście było duże zainteresowanie i więcej osób, tak jak ja, zdążyło zarejestrować chociaż dwie domeny. Ale został też drugi mail:

> SuperHost.pl s.c. się kłania.
> 
> Promocja Noworoczna cieszyła sie ogromnym zainteresowaniem, który przeszedł nasze najśmielsze oczekiwania.\[…\]  
> Obecnie obowiązuje nowy cennik, z uwagi aby zmiana ceny nie byla **tak diametralna** również promocyjny \[…\] Za utrudnienia najmocniej przepraszamy.
> 
> W obecnej sytuacji bardzo proszę o informacje czy są Państwo zainteresowani **dopłata** do rejestracji, czy mamy przenieść płatność na poczet innych, wskazanych przez Państwa usług.

Jak policzyliśmy wyżej – ta “nie tak diametralna” zmiana ceny to 110000% podwyżka. Domeny rejestrowałem w kilkanaście minut po otrzymaniu maila. Miałem pecha, czy ta *“promocja”* to po prostu tani chwyt marketingowy?