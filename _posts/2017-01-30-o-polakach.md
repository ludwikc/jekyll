---
id: 4767
title: 'Przychodzi Polak, Niemiec i Rusek&#8230;'
date: '2017-01-30T22:56:37+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=4767'
permalink: /o-polakach/
slide_template:
    - default
gallery-type:
    - '1'
csco_post_featured:
    - ''
csco_singular_layout_page:
    - default
csco_post_media_location:
    - content
csco_featured_image_type:
    - default
views:
    - '992'
dsq_thread_id:
    - '5510814724'
bsb_share_transient_facebook:
    - '1605566584'
bsb_share_count_facebook:
    - '0'
bsb_share_transient_linkedin:
    - '1605566584'
bsb_share_count_linkedin:
    - '0'
image: /wp-content/uploads/2015/09/IcelandHorses-e1491504519849-1.jpg
categories:
    - Szuflandia
tags:
    - 'jakość życia'
    - polska
    - rezultat
    - warszawa
format: image
---

<iframe frameborder="0" height="256" loading="lazy" scrolling="no" src="https://www.facebook.com/plugins/post.php?href=https%3A%2F%2Fwww.facebook.com%2Flukasz.srokowski%2Fposts%2F10153561932311870&width=500" style="border: none; overflow: hidden;" width="500"></iframe>  
Na jednej z facebookowych grup trafiłem dziś na takiego oto posta pewnego trenera i przyznaję, że uśmiechnąłem się do siebie czytając jego treść. Sam niejednokrotnie doświadczyłem bardzdumo podobnych sytuacji. Duża większość szkoleń technicznych, które prowadzę, jest realizowana zgodnie z wytycznymi *vendora* technologii, czyli [Microsoftu](http://microsoft.com). Konkretna merytoryczna wiedza, konkretne slajdy i konkretne laboratoria do zrealizowania po każdym z modułów.

I ilekroć prowadzę to szkolenie dla grup mieszanych narodowościowo, to sięgam po specjalny notatnik, gdzie mam zapisane dokładne erraty do przygotowanych w wirtualnych maszynach ćwiczeń. Gdzie jest literówka, gdzie nie zgadza się litera dysku, gdzie trzeba odpalić zupełnie inną maszynę, etc.

Kiedy prowadzę szkolenia dla Polaków, czy może nawet szerzej: Słowian – nigdy nie muszę tego robić. Każdy z moich kursantów samodzielnie, we własnym zakresie *kombinuje* i rozwiązuje zlecone zadania wbrew niepełnej bądź wręcz błędnej instrukcji.

I to jest jeden z tych momentów, kiedy jestem dumny ze swojego pochodzenia. Nie oceniam tutaj czy jest ich dużo czy mało, czy mam to poczucie na codzień czy od święta. Ale na pewno w tym przypadku się pojawia. Jesteśmy społecznie przygotowani do tego, aby *kombinować.* Jak nie drzwiami – to oknem. Ważny jest cel, a zawsze gdzieś po drodze znajdzie się jakaś furtka, która pozwoli nam go osiągnąć.

Niestety, ma to też swoje negatywne strony, bo nadużywamy tej umiejętności. Przykładu nie trzeba daleko szukać – kilka godzin temu byłem z Anią i Diabłem na spacerze, podczas którego zawędrowaliśmy w okolice pewnego centrum handlowego. Ania weszła na chwilę do środka, a ja czekałem na nią z Diabłem na zewnątrz, kiedy na miejscu dla niepełnosprawnych zatrzymał się [Mini Cooper](https://goo.gl/photos/RSY7MuhtchnXG1Qy6), z którego wysiadły dwie bardzo modnie ubrane kobiety, obie na wysokich szpilkach. Jedna z nich rzuciła pod szybę plakietkę uprawniającą do zatrzymywania się na tego rodzaju miejscach, po czym żwawo ruszyły w kierunku wejścia.

Nie oceniam tego czy takie zachowanie jest godne czy nie. Prawo pozwala na użytkowanie miejsc zarezerowanych jeśli załatwia się np. jakieś sprawunki na rzecz osoby z niepełnosprawnością. A jako, że nikt nie jest w stanie tego zweryfikować – niektórzy nadużywają tego uprawnienia. Myśląc o sobie, zamiast o innych.

Jesteśmy stworzeni do tworzenia i osiągania wielkich rzeczy, wystarczy umiejętnie wykorzystać tę – wbudowaną nam – cechę. Trzeba tylko obrać [nie tylko właściwy kierunek, ale i zwrot wektora.](http://www.dowcipy.jeja.pl/3970,idzie-student-fizyki-ulica-zaczepia.html)