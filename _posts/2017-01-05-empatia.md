---
id: 5372
title: 'Chirurgiczna amputacja toksycznych członków'
date: '2017-01-05T22:36:07+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5372'
permalink: /empatia/
slide_template:
    - default
gallery-type:
    - '1'
views:
    - '729'
dsq_thread_id:
    - '5438967462'
bsb_share_transient_facebook:
    - '1605683484'
bsb_share_count_facebook:
    - '0'
bsb_share_transient_linkedin:
    - '1605683484'
bsb_share_count_linkedin:
    - '0'
image: /wp-content/uploads/2017/01/surgery-688380_1920-e1483655648912-1.jpg
categories:
    - 'Związki i relacje'
tags:
    - czas
    - doskonalenie
    - 'jakość życia'
    - koncepcje
    - rozwiązania
format: image
---

Ten tekst ma dwojakie podłoże. Po pierwsze jest kontynuacją wczorajszego tekstu o zakładaniu [filtrów na wiadomości polityczne](http://personaldevelopment.pl/co-tam-panie-w-polityce/). Po drugie zaś, jest praktyczną implementacją [systematycznego publikowania treści](http://personaldevelopment.pl/zegnajcie-2016/), o którym pisałem na początku roku. 3/4 tego tekstu napisałem w sierpniu 2015, po czym odłożyłem na półkę. Na szczęście [Evernote](http://personaldevelopment.pl/evernote/) nie zapomina i mogę podzielić się z Tobą ówczesnymi, acz nadal aktualnymi przemyśleniami.

---

Nie dalej jak wczoraj, podczas rodzinnego śniadania u Ani, w tle włączony był telewizor nadający audycję jednej z telewizji – jak to przy śniadaniu – śniadaniowych. Lewym uchem usłyszałem wypowiedź eksperta, który wypowiadał się o *wampirach energetycznych* i tym, że warto je eliminować ze swojego otoczenia.

Oczywiście, że warto. Tylko jak rozpoznać wampira energetycznego? Kto odpowiada za definiowanie granicy między komarem, pijawką a wampirem?

Ty. Tylko Ty.

## Empatia

Pro forma, pozwolę sobie przytoczyć definicję podręcznikową, którą poznaje każdy student dźwigający Psychologię Akademicką Jana Strelaua, jeszcze zanim zacznie się zagłębiać w teorie Piageta czy Mahler:

> **Empatia** to wyobrażeniowe przeniesienie siebie w świat innej osoby – “myślenie, czucie i działanie jak ona” ([Allport 1937](http://psycnet.apa.org/index.cfm?fa=search.displayRecord&uid=1938-01964-000))

Dla mnie jednak, empatia otaczających mnie ludzi to bardzo ważny element każdej relacji. Tę empatię można wyrażać na różne sposoby. Jednym z nich jest współczucie czy współcierpienie ale także wspólna radość. Słowem – podjęcie próby spotkania się na podobnej płaszczyźnie na której ja przeżywam daną sytuację, emocję, bądź czas w życiu. Jeśli ktoś wyraźnie ma w nosie to co się u mnie dzieje i spotyka się ze mną tylko i wyłącznie dla odniesienia własnych korzyści, to to jest żółte światło.

Pamiętam jak dziś, kiedy pierwszy raz to żółte światło się włączyło. Miałem kolegę/znajomego, który oprócz tego, że jest bardzo sympatycznym człowiekiem, uwielbiał opowiadać o sobie. Egocentryzm w esencji. Wielokrotnie rozmawialiśmy ze względu na odległość czy to przez telefon, czy przez Skype’a. Kiedyś miała miejsce taka rozmowa:

> – Cześć Ludwik! Strasznie dawno nie rozmawialiśmy! Dzwonię, żeby zapytać co u Ciebie słychać, **bo u mnie…**

I tu nastąpiła ponad 50-minutowa (słownie: *pięćdziesięciominutowa*) relacja z tego, co ostatnio wydarzyło się w życiu mojego rozmówcy.  
Po czym, uwaga, padły słowa:

> – OK, słuchaj, muszę kończyć, **fajnie było Cię słyszeć,** musimy częściej się zdzwaniać, trzymaj się!

Na to „*słyszeć*” składał się oczywiście tylko ekstrakt z mojego aktywnego słuchania, czyli wtrącane *„mhm”, „aha”, „tak?”, „ooo, naprawdę?”.* Taki ekstrakt nazywam słuchaniem **agresywnym** – [pisałem o tym kiedyś dla magazynu *Coaching*](http://coaching.focus.pl/praca/jak-liderow-szkoli-marynarka-wojenna-640).

50 minut mojego życia, które zostało wykorzystane przez drugiego człowieka, który chciał się *wygadać*. Podzielić swoją radością, ale też wylać z siebie czarę goryczy na kogoś, kto zawsze uważnie słucha.

## Relacja

I nie zrozum mnie źle – **nie chodzi o to, że każda relacja ma charakter transakcyjny** i suma zysków i strat musi się bilansować po obu stronach. Chodzi o to, aby relacja przynosiła wartość. Czasem jest tak, że jesteś przyjacielem od wypłakiwania się. I jeśli jest Ci z tym dobrze – super. Ale do tego potrzebna jest obopólna zgoda na taki czy inny rodzaj relacji, w przeciwieństwie do korzystania z czyichś zasobów wedle własnego uznania.

Bez zainteresowania drugą stroną. Egoistycznie. Bez empatii.

## Chirurg czy dyplomata?

W związku z powyższym, poszerzając [projekt NOPE](http://personaldevelopment.pl/co-tam-panie-w-polityce/), moje filtry w tym roku będę sukcesywnie *amputował* rodzaju komunikację nie tylko na platformach online, ale również w naturalnych, analogowych rozmowach.

Oczywiście, tytułowa *chirurgiczna* amputacja jest dość drastycznym i ostrym cięciem, które trzeba zastosować umiejętnie. W niektórych relacjach można sobie pozwolić na taką otwartość. W innych trzeba zachować się bardziej dyplomatycznie. A jak mówi popularna definicja – “*dyplomata to człowiek, który powie Ci spier\*\*\*j w taki sposób, że poczujesz ekscytację na myśl o zbliżającej się podróży*“.