---
id: 412
title: 'Multitasking w przyzwyczajeniach'
date: '2009-10-04T10:07:47+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=412'
permalink: /multitasking-w-przyzwyczajeniach/
dsq_thread_id:
    - '2223806959'
views:
    - '958'
bsb_share_transient_facebook:
    - '1605681634'
bsb_share_count_facebook:
    - '0'
bsb_share_transient_linkedin:
    - '1605681635'
bsb_share_count_linkedin:
    - '0'
categories:
    - Lifehacking
tags:
    - czas
    - efekty
    - 'jakość życia'
    - motywacja
    - rezultat
    - rozwój
    - 'silna wola'
    - zmęczenie
format: image
---

Tim Ferriss, w swoim [4-hour work week](http://www.amazon.com/4-Hour-Workweek-Escape-Live-Anywhere/dp/0307353133) pisze, że uprawianie multitaskingu (wykonywanie wielu czynności jednocześnie) bardziej uszkadza naszą inteligencję niż palenie marihuany.

Wielu guru rozwoju osobistego również zaleca stosowanie zasady jednej rzeczy na raz, która ma w efekcie przynieść większe rezultaty. Oczywiście, ma to swoje dobre strony i łatwiej jest nam dzięki temu dodawać kolejne zajęcie np. [do porannego rytuału](http://personaldevelopment.pl/rozwoj/lifehacking/poranny-rytual/). Niemniej teraz, kiedy zbliża się jesień – czas relatywnie nieciekawej pogody – stajemy przed wyborem: wstać czy nie wstać. 🙂

Jeśli Waszym celem jest zbudowanie porannego rytuału zbudowanego z kilku punktów, np: medytacji, ćwiczeń, prysznica i czytania, to możecie faktycznie skorzystać z podpowiedzi one-habit-at-time albo ułożyć plan porannych zajęć w taki sposób, że jedno zajęcie będzie niemal samoczynnie wynikać z drugiego.

Po kilku latach [wczesnego wstawania](http://personaldevelopment.pl/rozwoj/lifehacking/wczesne-wstawanie-ostateczne-starcie/) pobudka o 5<sup>00</sup> nie stanowi już większego problemu. Jesień, szczególnie ta spędzana w Polsce, czasem stara się jednak utrudniać to zadanie 🙂

Jak sobie z tym poradzić? “Blokowanie” porannych zajęć i stworzenie z nich jednej spójnej całości (tak jak w przypadku [“blokowania” innych działań](http://personaldevelopment.pl/rozwoj/lifehacking/jak-byc-produktywnym-w-pracy/) w ciągu dnia) powoduje, że wcześnie rano, kiedy pora już wstać, stajemy w obliczu straty nie jednej rzeczy, ale całego ich zestawu.

Na myśl przychodzi mi stara, bardzo stara anegdota o mężczyźnie, któremu w szalecie miejskim, do muszli klozetowej wpadła złotówka. Mężczyzna, skonsternowany, patrzył na monetę leżącą głęboko pod powierzchnią wody. Po chwili wyciągnął z kieszeni dwie dwuzłotówki i również wrzucił je do toalety. Zakasał rękawy i powiedział do siebie – “Po złotówkę nie, ale po pięć złotych już warto się umoczyć”. 😉

Dorzućcie tę *parę złotych* do swojego porannego rytuału a zobaczycie jak pomocny będzie ten “strach” przed stratą całej sumy. 🙂