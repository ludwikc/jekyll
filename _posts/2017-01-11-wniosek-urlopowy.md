---
id: 5476
title: 'Wniosek urlopowy nr 1'
date: '2017-01-11T23:00:40+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5476'
permalink: /wniosek-urlopowy/
slide_template:
    - default
views:
    - '730'
csco_post_featured:
    - ''
csco_singular_layout_page:
    - default
csco_featured_image_type:
    - default
dsq_thread_id:
    - '5455290850'
bsb_share_transient_facebook:
    - '1605789708'
bsb_share_count_facebook:
    - '0'
bsb_share_transient_linkedin:
    - '1605789708'
bsb_share_count_linkedin:
    - '0'
image: /wp-content/uploads/2017/01/map-925067_1920-1.jpg
categories:
    - 'Zdrowie i tryb życia'
tags:
    - czas
    - energia
    - 'jakość życia'
    - koncepcje
    - rezultat
    - rozwiązania
    - zdrowie
---

Nigdy w życiu nie pracowałem na etacie. Raz jeden pracowałem w warunkach, które nosiły znamiona etatu, ale [o tym już pisałem](http://personaldevelopment.pl/praca-w-korporacji-to-nie-dla-mnie/). Było, minęło, wyciągnąłem wnioski i pewnie więcej nie dam się namówić. Ale fakt pozostaje faktem – nie pracując nigdy na etacie nie byłem też nigdy na “urlopie”.

Pisząc ten tekst zastanawiam się czy jestem w stanie z czystym sumieniem napisać, że większość moich znajomych nie pracuje na etatach. I chyba nie mogę. Przede wszystkim dlatego, że niektóre etaty wcale nie są tak strasznie etatowe. Z drugiej strony przytłaczająca większość moich znajomych jest przedsiębiorcza, a to przyćmiewa ich etatową pracę.

Niemniej jednak, to co zauważam u tych znajomych, którzy są przesiąknięci etatowością, nie mają w sobie ducha przedsiębiorczości (bo nie każdy mieć musi), żyją… urlopem.

## Urlop

Praca to praca. *“Odbijanie karty na zakładzie”*, czy jak mawiają amerykanie *“clock-in and clock-out”*. Ale urlop trzeba przewidzieć, zaplanować, ułożyć. Jest ekscytacja. Są marzenia. Są oczekiwania. I troszkę strachu, czy przełożony podpisze wniosek urlopowy.

Nie oceniam takiego podejścia do życia negatywnie. Wręcz przeciwnie, trochę… zazdroszczę. Przy okazji mojego [wymuszonego odpoczynku](http://personaldevelopment.pl/sposob-na-lenistwo/) od pracy zdałem sobie sprawę, że pracując jako *człowiek do wynajęcia*, jestem sam sobie [sterem, żeglarzem i okrętem](http://literat.ug.edu.pl/amwiersz/0004.htm). OK, nie jest to szczególnie świeży wniosek. Taki stan rzeczy to jest naturalne środowisko każdego przedsiębiorcy i nikt tego nie kwestionuje.

## Praca

Ale czy to jest zdrowe podejście? Praca na różnych – często bardzo wysokich, czasem nieco niższych – obrotach ma swoje plusy. [Rozchodzi się jednak o to, żeby te plusy nie przysłoniły nam minusów](https://www.youtube.com/watch?v=3ZpQHi12Dk0). A minus jest taki, że jako przedsiębiorcy czasem zapominamy o utrzymaniu właściwego balansu.

Zaplanowania wakacji z wyprzedzeniem i cieszeniu się na myśl o nich. Planowaniu dokładnie tak, jak to robiliśmy w szkole. Jak cudownie było pomyśleć, że jeszcze tylko *n* miesięcy i wakacje – [znów będą wakacje](https://www.youtube.com/watch?v=9gnX1QgXK08)! To jest coś, czego mi zdecydowanie brakuje.

## Challenge extended

Dawno temu Alex ciekawie opisał to na swoim blogu w tekście [“Żyjesz jak miejski autobus czy jak samochód rajdowy”](http://alexba.eu/zyjesz-jak-miejski-autobus-czy-jak-samochod-rajdowy/). Wnioski z tych moich [refleksji](http://personaldevelopment.pl/refleksje/) są takie, że ta część moich znajomych przedsiębiorców i freelancerów – ze mną na czele – próbuje być trochę jak [moja Daytona](http://personaldevelopment.pl/dziewczyny-bloguja/). A moją Daytoną jadę na spotkanie z klientem, a potem ścigam się na torze. Sęk w tym, że ona ma potem całą zimę odpoczynku i stoi w ciepłym salonie, gdzie regeneruje swoje siły, a nam się wydaje, że możemy tak 24/7/365.

Może i możemy. Tylko w jakim celu?

## Challenge accepted

Dlatego oprócz systematyczności, którą [obiecałem sobie](http://personaldevelopment.pl/zegnajcie-2016/) na początku tego roku, rzucam i [podejmuję wyzwanie](https://youtu.be/BC2ZwdQjtCs?t=54s), które roboczo nazwałem *Weekend w środku tygodnia* i już od przyszłego miesiąca wprowadzam żelazną zasadę odcinania się od pracy na kilka dni. Najlepiej gdzieś za miastem, z dala od otaczającej nas codzienności.

Jak pomyślałem, tak zrobię, więc jutro biegnę do konsulatu Federacji Rosyjskiej po wizę. Cześć! 🙂