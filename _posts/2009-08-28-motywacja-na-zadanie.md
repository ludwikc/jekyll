---
id: 379
title: 'Motywacja na żądanie'
date: '2009-08-28T10:48:05+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=379'
permalink: /motywacja-na-zadanie/
dsq_thread_id:
    - '2185556964'
views:
    - '2609'
bsb_share_transient_facebook:
    - '1605572968'
bsb_share_count_facebook:
    - '0'
bsb_share_transient_linkedin:
    - '1605572968'
bsb_share_count_linkedin:
    - '0'
categories:
    - 'Personal Development'
    - 'Pewność siebie'
    - 'Posty gościnne'
    - 'Produktywność i efektywność'
tags:
    - 'jakość życia'
    - motywacja
    - rezultat
    - rozwój
    - 'silna wola'
    - szybkość
format: image
---

Autorem postu o tym co robić gdy “zabraknie chęci” jest Orest z [orest.tabaka.eu](http://orest.tabaka.eu/). Orest [pisze o sobie](http://orest.tabaka.eu/blog/2009-02-21/rozwoj-osobisty/fake-it-until-you-make-it-moj-coming-out/) *“jestem zwykłym 23-letnim chłopakiem pasjonującym się tym wszystkim”*. Zapraszam do lektury.

<div style="margin:2px">---

</div>Bywa czasem tak, że coś bardzo byśmy chcieli, ale nie na tyle, aby się za to zabrać.

> - *Pobiegałbym, ale nie chce mi się wstać od komputera.*
> - *Poprowadziłbym tę prezentację na studiach, ale nie chce mi się jej przygotowywać.*
> - *Wysłałbym CV do “tej” firmy, by w końcu zmienić pracę, ale…*

Znamy to, nie? 🙂

Jesteśmy wtedy w sytuacji, w której chcemy na tyle, że zaprząta to naszą głowę, ale nie na tyle, aby podjąć odpowiednie działania. Takie dręczące uczucie im dłużej pielęgnowane tym większą frustrację powoduje. A że człowiek szybko się dostosowuje, to okazuje się, że taki stan “niewystarczającej chęci” stanie się dla nas naturalny i będziemy torpedować każdy, nawet genialny pomysł. Znamy takich ludzi, co to zrobiliby nie wiadomo co, ale jakoś im się nie chce 🙂 A czasem jak już uda się im zabrać, to robią to jak na odczepnego.

Jakieś 10 lat temu oglądałem nasz narodowy wyścig kolarski Tour de Pologne. Podczas jednego z górskich etapów Cezary Zamana niesamowicie doginał na podjazdach. Tego dnia chciałem pojeździć, ale za mało, aby wyjść. Samo oglądanie dało mi takiego kopa, że tuż po relacji w TV, będąc brzdącem na składaku wybrałem się na działkę… na starcie wyprzedziłem 20-paro letnich chłopaków na góralach, którzy widząc wyprzedzającego ich dzieciaka próbowali mnie dogonić… nie dali rady przez całą moją 3-kilometrową trasę 🙂

3 lata temu po obejrzeniu jednego z niesamowicie ciężkich etapów górskich Giro d’Italia (“drugi z największych kolarskich wyścigów świata” – Wikipedia) byłem na treningu z grupą znajomych. Jeden z kolegów od zawsze był zdecydowanie lepszy ode mnie. Tego dnia, mając w głowie obraz kolarzy zaciskających zęby, napinających mięśnie i doginających po niesamowicie stromych serpentynach, na jednym z ciężkich podjazdów trzymałem się koła mojego kolegi i bach! w ostatnim momencie zaatakowałem zdobywając “naszą wirtualną premię górską”. Kolega się dziwił i ja się dziwiłem, jak to było możliwe 🙂

**Oglądanie osób, które robią coś naprawdę na wysokim poziomie, a co my byśmy chcieli zrobić da nam niezłego kopa. Chcesz coś zrobić, ale nie na tyle, żeby się za to zabrać? Popatrz jak inni robią to w iście mistrzowskim stylu. “Natychaj” się tym, poczuj jak to robią, jak dobrzy w tym są. Zainstaluj sobie ten obraz w głowie. Nie tylko najpewniej zechcesz się za to zabrać, ale zrobisz to lepiej niż myślałeś, że jesteś w stanie.**

Potrzebujesz zrobić prezentację na studia, w pracy, na konferencję, ale się Tobie nie chce? Obejrzyj sobie [Steve’a Jobsa](http://www.youtube.com/watch?v=slqNRlFPfeo) prezentującego iPhona, [Tonego Robbinsa](http://www.youtube.com/watch?v=Cpc-t-Uwv1I) mówiącego o działaniu, [Kenego Robinsona](http://www.youtube.com/watch?v=iG9CE55wbtY) mówiącego o kreatywności czy inne prezentacje. Potrzebujesz wygłosić przemówienie? Obejrzyj [Oprah Winfrey na Uniwersytecie Stanford](http://www.youtube.com/watch?v=Bpd3raj8xww).

Chcesz wyjść pobiegać, ale nie na tyle aby się zebrać? Obejrzyj [ten filmik](http://www.youtube.com/watch?v=VklNe2JSHeE) i wgraj sobie na odtwarzacz piosenkę z tej reklamy (tytuł jest w komentarzach pod filmikiem). A może [przygotowującego się Rocky’ego Balboę](http://www.youtube.com/watch?v=WoLVWvqEwzs)? 😉

Jestem pewien, że wiesz co potrzebujesz obejrzeć. Poszukaj nagrań, filmików, muzyki, zdjęć osób, które robią to coś na naprawdę mistrzowskim poziomie i poczuj się w ich skórze. Z tego też powodu warto czytać książki o samorozwoju… nie tylko ze względu na wiedzę, ale na tego zachęcającego kopa 🙂

Do dzieła!