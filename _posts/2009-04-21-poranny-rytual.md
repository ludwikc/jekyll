---
id: 53
title: 'Poranny rytuał'
date: '2009-04-21T10:43:08+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=53'
permalink: /poranny-rytual/
thesis_title:
    - 'Co robić by mieć więcej energii?'
thesis_description:
    - 'Poranne ćwiczenia - co robić by mieć więcej energii?'
thesis_keywords:
    - 'wstawać wcześnie, ćwiczenia, rozgrzewka, workout, energia'
dsq_thread_id:
    - '2164121860'
views:
    - '1235'
csco_post_featured:
    - ''
csco_singular_layout_page:
    - default
csco_featured_image_type:
    - default
slide_template:
    - default
bsb_share_transient_facebook:
    - '1605711107'
bsb_share_count_facebook:
    - '0'
bsb_share_transient_linkedin:
    - '1605711108'
bsb_share_count_linkedin:
    - '0'
image: /wp-content/uploads/2009/04/tie-690084-e1484182123187-1.jpg
categories:
    - Lifehacking
    - 'Produktywność i efektywność'
    - 'Zdrowie i tryb życia'
tags:
    - doskonalenie
    - energia
    - 'jakość życia'
    - motywacja
    - rezultat
    - rozwój
    - 'silna wola'
    - wytrzymałość
    - zdrowie
---

Sposób na to [jak wstawać wcześnie](http://personaldevelopment.pl/rozwoj/lifehacking/wczesne-wstawanie-ostateczne-starcie/) jest jak na razie najpopularniejszym postem na tym blogu. Bardzo mnie to cieszy, ponieważ ustaliliśmy już wspólnie kilka [naprawdę dobrych powodów](http://personaldevelopment.pl/rozwoj/lifehacking/dlaczego-warto-wstawac-wczesnie/), dlaczego warto to robić.

Powstaje jednak pytanie: ***co robić kiedy już wstaniemy bladym świtem?***

Każdy z nas musi opracować swój własny “poranny rytuał” – najlepiej by z czasem stał się usystematyzowany i niezmienny. Jeśli robimy rano tylko *“aaa, takie tam”* to bardzo łatwo jest pominąć jeden, drugi czy trzeci element i… wrócić do łóżka.

Nie można spisać takiego planu na kartce i sztywno się go trzymać *no-matter-what*. Jednak pierwsze 4-5 dni powinno dać wystarczający feedback, który pozwoli nam określić co jest dla nas najbardziej *efektywne* i przynosi najlepsze długofalowe rezultaty.

Mam nadzieję, że podzielicie się ze mną swoim “porannym rytuałem” – zacznę pierwszy i pokrótce opiszę jak to wygląda w moim przypadku 🙂

1. Wstaję **o 5 – 5.30** – godzina powinna być możliwie stała, jednak po pewnym czasie organizm wytwarza pewne spektrum, które nie wpływa na nasze samopoczucie
2. Wypijam **3 szklanki czystej, chłodnej wody mineralnej** – po całej nocy snu oczyszczenie organizmu przez szybki wewnętrzny prysznic działa nie tylko świetnie ze zdrowotnego punktu widzenia, ale po prostu – orzeźwia.
3. Jeśli dostarczamy organizmowi orzeźwienia w stanie płynnym – nie należy zapominać o stanie lotnym – **5-8 *łyków* świeżego, chłodnego powietrza** (tak nosem, jak ustami) to spora dawka tlenu. Jeśli nie jest naprawdę zimno – okna mogą zostać otwarte na czas następnych punktów programu – dzięki temu nie przestaniemy dostarczać organizmowi świeżego powietrza.
4. **Szybka rozgrzewka** – rozciągnięcie mięśni i ścięgien. Szczególnie istotny jest tutaj kręgosłup i kark, który niećwiczony może przyprawić nas o niemałe bóle w ciągu dnia, szczególnie jeśli pracujemy dość intensywnie (nie mówiąc już o pozycji siedzącej!)
5. **Poranny work-out** – 20 minut zwyczajnych ogólnorozwojowych ćwiczeń – pompki, brzuszki, przysiady. Utrzymanie dobrej formy fizycznej doskonale poprawia nasze samopoczucie, a przyspieszenie akcji serca spowodowane wysiłkiem bardzo dokładnie dotlenia organizm czego efektem jest więcej energii
6. Work-out jest krótki, lecz intensywny. Siadam na ziemi (w pozycji *zazen* – siad w pozycji lotosu lub siad klęczny na piętach) i staram się przez 1-2 minuty **uspokoić oddech i rytm serca.**
7. Pozostając w tej wygodnej pozycji, kolejny **kwadrans spędzam na medytacji**. Zdystansowanie się do codzienności i otaczającego nas świata to każdego ranka zupełnie nowa perspektywa, która daje niezliczoną ilość mentalnej energii.
8. Załatwienie wszystkich porannych czynności fizjologicznych i szybki prysznic. **Chłodny prysznic**. (Dlaczego? O tym w następnym poście 🙂 )
9. Śniadanie jem dopiero 2-3 kwadranse później. O to co nazywam “[zdrowym śniadaniem](http://personaldevelopment.pl/rozwoj/lifehacking/jak-utrzymac-diete/)” zapytał SoR w [jednym ze swoich komentarzy](http://personaldevelopment.pl/rozwoj/lifehacking/jak-utrzymac-diete/#comment-39). Myślę, że jest to na tyle ciekawy temat, że warto mu również poświęcić osobny post.

Tym sposobem o 6. jestem *up-and-running* i mam mnóstwo energii by od razu zjeść wszystkie żaby – nawet te najbrzydsze. 🙂

Ciekawi mnie jednak bardzo **jak Ty zaczynasz dzień?**