---
id: 5712
title: 'Najważniejsze 30 sekund'
date: '2017-01-26T22:03:07+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=5712'
permalink: /po-spotkaniu/
slide_template:
    - default
csco_post_featured:
    - ''
csco_singular_layout_page:
    - default
csco_featured_image_type:
    - default
views:
    - '726'
dsq_thread_id:
    - '5500649598'
bsb_share_transient_facebook:
    - '1605565835'
bsb_share_count_facebook:
    - '0'
bsb_share_transient_linkedin:
    - '1605565836'
bsb_share_count_linkedin:
    - '0'
image: /wp-content/uploads/2017/01/elephant-111695-1.jpg
categories:
    - Evernote
    - Lifehacking
tags:
    - czas
    - doskonalenie
    - efekty
    - koncepcje
    - rezultat
    - rozwiązania
    - szybkość
    - technologie
---

Ikoną Evernote jest słoń. A to dlatego, że słonie mają **doskonałą** pamięć. I to jest ten rodzaj doskonałości, który jest dokładnie przebadany i udowodniony – o czym możesz poczytać np. na łamach [Scientific American](https://www.scientificamerican.com/article/elephants-never-forget/) – a nie tak jak u nas, gdzie notorycznie powtarzamy “sowa – mądra głowa”. Bo akurat sowa, to jeden z [najmniej inteligetnych](http://www.birdminds.com/Owls.php) ptaków.

Niemniej jednak ikona Evernote ma nas przybliżyć do posiadania pamięci godnej swojego pierwowzoru.

## “Czy pamiętasz nasze pierwsze, romantyczne SMSy?”

Z notatkami jest trochę jak starymi SMSami. Pierwszymi wiadomościami z początków rodzącego się romansu, o których niemal kompletnie się nie pamięta, a które odtworzone nagle przywracają wszystkie towarzyszące nam podówczas myśli i emocje. Dlatego te SMSy mamy **zanotowane** w pamięci telefonu. To jest niezbity dowód na to, że **warto robić notatki.**

Pamięć jest ulotna. Dlatego jest pewien [lifehack](http://personaldevelopment.pl/t/lifehacking/), który pozwala na świetne **uporządkowanie myśli**:

> Po każdym spotkaniu poświęć 30 sekund – na zapisanie kluczowych tematów, pomysłów i idei, które wykluły się w trakcie rozmowy.

W korporacyjnym życiu służą do tego *[meeting minutes](http://www.inc.com/articles/2000/06/19436.html)*, które rozsyłają pomiędzy sobą uczestnicy. W życiu freelancera i przedsiębiorcy, jeśli nie ma takiej potrzeby, te *minutki* pojawiają się rzadziej, ponieważ częściej chcemy poświęcić 100% naszej uwagi **rozmówcy**, a nie konsturowaniu wystandaryzowanego maila.

Kiedy jednak spotkanie się zakończy, kiedy myśli jeszcze krążą w głowie to najlepszy moment by je uchwycić. Za 30 minut nie będziesz pamiętać o tym *doskonałym pomyśle*, który wpadł Ci do głowy kiedy rozmawialiście o czymś zupełnie innym. A te pomysły mogą czasem być na wagę złota.

Aby nie przetwarzać treści, które są już opublikowane i powszechnie znane, po prostu przytoczę kluczowy fragment podsumowania efektów takiego podejścia. Tomasz Dworakowski opublikował nawet jego tłumaczenie na Medium.

<div style="width: 80%; margin-left: 3em; padding-left: 2em; border-left: 2px solid #eeeeee;">1. **Nie chodzi tu o robienie notatek.** Nie myśl, że tylko dlatego, że zapisałeś wszystko w czasie spotkania, jesteś zwolniony z 30-sekundowego podsumowania. Choć krótkie, to ćwiczenie jest zupełnie inne niż robienie notatek. Jest to akt interpretacji, ustalania priorytetów i podejmowania decyzji.
2. **Chodzi tu o ciężką pracę.** Decydowanie, co jest najważniejsze, jest wyczerpującym zajęciem. To niesamowite, jak łatwo powiedzieć sobie, że zapamiętaliśmy wszystkie istotne sprawy, żeby tylko uniknąć tego krótkiego, umysłowego sprintu — takich stu metrów dla mózgu.
3. **Diabeł tkwi w szczegółach.** Właśnie dlatego, że tak często pozornie zapamiętujemy wszystko, unikamy ciężkiej pracy, jaką jest wybranie kilku rzeczy, które naprawdę się liczą. Doskonałość często jest sztuką eliminacji. 30-sekundowe podsumowanie nie pozwala ci zasłaniać się ilością materiału jako wymówką.
4. **Musisz działać szybko.** Jeśli poczekasz kilka godzin, możesz pamiętać wydarzenia, ale zostaniesz wybity z rytmu, a to właśnie od niego zależy decyzja, co jest najważniejsze. Może chodzi oczyjś ton, sposób w jaki pozornie prosta sugestia daje początek wielu pytaniom, lub cień myśli, jaką poddał ci jakiś komentarz.
5. **Uczysz się lepiej słuchać i zadawać lepsze pytania.** Kiedy już wdrożysz się w ten nawyk, zmieni to sposób w jaki zwracasz uwagę na różne sprawy, czy to w czasie wykładu, czy rozmowy. Jest to jak wychwytywanie prostej melodii spośród kakofonii dźwięków. Kiedy słuchasz, jesteś bardziej skoncentrowany i zadajesz lepsze pytania, które prowokują kontrowersyjne odpowiedzi. Tym sposobem twój 30-sekundowy nawyk staje się praktyczną częścią twojego życia.
6. **Możesz lepiej pomagać innym.** Duża część tego, co czyni to trzydzieści sekund tak użytecznymi jest obserwowanie, co jest ważne dla *innych* ludzi. Nawet jeśli twoim celem jest rozwijanie umiejętności prowadzenia dyskusji, uczysz się także zrozumieć potrzeby innych, a co za tym idzie, rozwiązywać ich problemy. Nie dziwi mnie to; przez kilka miesięcy przeprowadzałam wywiady z niezwykle towarzyskimi ludźmi i uderzyło mnie to, jak wielu z nich ma swoją nieświadomą wersję takiego 30-sekundowego podsumowania skoncentrowaną na pytaniu: “jak najlepiej mogę pomóc?”.
7. **Z czasem jest łatwiej i efekty są coraz bardziej widoczne.** Za każdym razem gdy praktykujesz ten nawyk jest trochę łatwiej, staje się on trochę bardziej pomocny i przynosi trochę więcej radości.

<cite>  
Źródło oryginału: [Medium/Robyn Scott](https://medium.com/swlh/the-30-second-habit-with-a-lifelong-impact-2c3f948ead98#.ixghieps1)  
Źródło tłumaczenia: [Medium/T. Dworakowski](https://medium.com/polish/30-sekundowy-nawyk-ktory-ma-wp-yw-na-ca-e-ycie-5bb450383643#.9m4ckejjr)</cite>

</div>Nie wiem jak wyglądają Twoje spotkania i z iloma ludźmi spotykasz się w ciągu dnia. Ale niezależnie od wszystkich zmiennych, gorąco polecam Ci spróbowania i przetestowania takiego podejscia. Mnie najlepiej sprawdza się do tego właśnie Evernote, bo mam na pulpicie telefonu widget, który jednym dotknięciem uruchamia *Szybką notatkę*. Ta z kolei nie uruchamia całej aplikacji, a tylko udostępnia miejsce na wpisanie tekstu, który automatycznie synchronizuje się z Twoim głównym *Notatnikiem* kiedy tylko zamkniesz *Szybką notatkę.*

Dzięki temu widgetowi, poświęcam temu zadaniu realne 30 sekund, bo otwarcie i zamknięcie aplikacji trwa mniej niż 1 sekundę. Pozostałe 29 sekund spędzam na ekstrakcji kluczowych punktów spotkania, których – niczym słoń z pierwszego akapitu – **nigdy nie zapomnę**, choć nie będę musiał o nich pamiętać. One będą tam gdzie być powinny – w moim Notatniku, czekając na odpowiedni moment, by zostać przeniesionymi z Notatki na listę rzeczy do zrobienia.