---
id: 1712
title: 'Wczesne wstawanie: Ostateczne starcie'
date: '2009-04-06T17:22:54+02:00'
author: 'Ludwik C. Siadlak'
layout: post
guid: 'http://www.personaldevelopment.pl/?p=5'
permalink: /wczesne-wstawanie-ostateczne-starcie/
thesis_description:
    - 'co robić by wczesnie wstawac '
thesis_keywords:
    - 'co robić by wczesnie wstawac, wstawanie, wstac, rano, swicie, swit'
dsq_thread_id:
    - '2163185945'
views:
    - '3323'
slide_template:
    - default
csco_post_featured:
    - 'a:1:{i:0;s:4:"home";}'
csco_singular_layout_page:
    - default
csco_featured_image_type:
    - default
bsb_share_transient_facebook:
    - '1605598267'
bsb_share_count_facebook:
    - '0'
bsb_share_transient_linkedin:
    - '1605598267'
bsb_share_count_linkedin:
    - '0'
image: /wp-content/uploads/2009/04/away-1605971_1920-1.jpg
categories:
    - Lifehacking
    - 'Produktywność i efektywność'
    - 'Zarządzanie czasem'
tags:
    - 'jakość życia'
    - motywacja
    - rozwój
    - zdrowie
---

Rozmawiałem ostatnio z kilkoma znajomymi o najbardziej popularnych tematach, które dotyczą szeroko pojętego rozwoju. Kilka osób wskazało wstawanie o świcie jako jeden z 3 najważniejszych punktów w tym temacie.

Artykułów, porad, ebooków, materiałów audio i video n/t tego jak zostać Early-Riserem jest w sieci sporo. Najpopularniejszym jest z pewnością [post Steve’a Pavliny](http://www.stevepavlina.com/blog/2005/05/how-to-become-an-early-riser/), rozpoczęty słowami Arystotelesa:

> *It is well to be up before daybreak, for such habits contribute to health, wealth, and wisdom.*

“Hej! Przecież zdrowie, zasobność i mądrość możemy jednak pielęgnować o każdej porze dnia – nie tylko rano!” – racjonalny umysł natychmiast podsunie ten rozsądny argument i wyłączy nastawiony poprzedniego wieczoru budzik. 🙂

Wystarczy jednak zdać sobie sprawę z jednej tylko rzeczy, aby raz na zawsze pozbyć się problemu wstawania – zacznijmy od tego kiedy problem porannej pobudki nie występuje:

- zmieniamy strefę czasową – wstajemy o tej porze o której musimy wstać
- wyruszamy w podróż – pociąg, ani autobus na nas nie zaczekają (inaczej jest w przypadku charterowanych samolotów)
- musimy przygotować się do ważnego spotkania (biznesowego albo pierwszego wspólnego joggingu z dziewczyną z sąsiedztwa )

Wniosek jest prosty: **powód.** Jeśli masz jakikolwiek powód by wstać – wstaniesz. Jeśli nie masz powodu – nietrudno go znaleźć, choć wymaga to poszerzenia nieco strefy komfortu. Jeśli korzystasz z siłowni, basenu czy grywasz w squasha – wykup karnet wyłącznie na poranne godziny (do 8.00). Możesz porozmawiać z managerem obiektu, aby Twoja karta miała takie zastrzeżenie. Jeśli biegasz – umów się z przyjacielem czy koleżanką – wiedząc, że ona tam będzie czekać – dylemat “wstać czy nie wstać” nie będzie miał miejsca.

Z czasem znajdowanie odpowiednich powodów przestanie być konieczne – po 30 dniach ciągłego powtarzania danej czynności poranne wstawanie wejdzie nam w krew i stanie się zupełnie naturalne. Tak samo z resztą jak wcześniejsze chodzenie spać – wstając wcześnie organizm sam zacznie monitować o wcześniejsze pójście do łóżka (w celu wypoczynku! 🙂 ) bo będzie przyzwyczajony do konkretnej godziny wstawania.

Tips&amp;tricks na koniec:

- pójdź spać dopiero kiedy poczujesz taką potrzebę – bezsenne leżenie może dostarczyć Ci tylko zbędnego stresu
- postaraj się intelektualnie i emocjonalnie “rozluźnić” na przynajmniej godzinę przed snem – spokojna książka jest lepsza od kryminału jeśli chcesz się dobrze wyspać
- o ile to możliwe, sypiaj przy uchylonym oknie – świeże powietrze to więcej tlenu dla Ciebie
- zacznij dzień od wypicia przynajmniej dwóch szklanek chłodnej wody mineralnej – oczyścisz swój organizm i poczujesz natychmiastowe orzeźwienie
- jeśli chcesz wystartować pełen energii – rozgrzej ciało tak, aby było gotowe do pracy – jeśli widziałeś kiedyś jakąkolwiek audycję emitowaną na Animal Planet czy Discovery, wiesz doskonale, że żadne zwierze nie zacznie dnia bez porządnej rozgrzewki 🙂
- pamiętaj – jutro też jest dzień, więc nawet jeśli się porządnie nie wyśpisz – nic straconego!

O tym jak zorganizować pierwszą godzinę po przebudzeniu, abyśmy mogli czerpać z niej korzyści przez wszystkie kolejne godziny dnia – w następnym poście. 🙂