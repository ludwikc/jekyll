---
id: 1764
title: 'Media o nas: NaTemat.pl'
date: '2012-11-06T21:25:22+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=1764'
permalink: /media-o-nas-natemat-pl/
dsq_thread_id:
    - '2169080815'
views:
    - '717'
bsb_share_transient_facebook:
    - '1606016588'
bsb_share_count_facebook:
    - '0'
bsb_share_transient_linkedin:
    - '1606016588'
bsb_share_count_linkedin:
    - '0'
categories:
    - 'Budowanie wizerunku'
tags:
    - twitter
    - wizerunek
format: image
---

W coraz popularniejszym serwisie NaTemat.pl pojawił się dzisiaj artykuł zatytułowany

##### Twitter w Polsce coraz popularniejszy.  
Poznaj jego największe gwiazdy.

Tuż pod leadem artykułu widnieje taki fragment:

> ![](http://m.natemat.pl/2df65106cb4d7f7f1a8f9a52319dc10a,625,0,0,0.jpg "Twitter") Z raportu przygotowanego przez Interactive Research Center do spółki z Edelman Digital Polska wynika, że we wrześniu najpopularniejszym twitterowym kontem w Polsce jest tvn24 z liczbą 138 162 użytkowników. Daleko w tyle, na drugim miejscu znajduje się konto “Gazety Wyborczej” z 64 609 followersów. **Trzecie miejsce z nieco ponad 64 tysiącami obserwujących zajmuje specjalista doradztwa zawodowego i organizator specjalistycznych szkoleń, Ludwik Siadlak.** Niewiele zdobywcom wrześniowego podium ustępuje minister Radosław Sikorski.

Wszystko fajnie i cieszy oko takie podsumowanie, aczkolwiek z przygotowanych przez agencje wykresów jasno wynika, że tendencja zmian moich *znajomych* na twitterze jest… żadna. Stagnacja, zero ruchu. Dlaczego?

News o tym artykule dotarł do mnie z Facebooka, kiedy [Konrad Traczyk zapytał *“who the f%^ is Ludwik Siadlak??!!?”*](https://www.facebook.com/traczyk/posts/10152262345920595?comment_id=36659816&offset=0&total_comments=4) a [Lan](http://www.linkedin.com/in/phamlan) wezwała mnie do tablicy.

Cóż mogę powiedzieć. Z Twittera korzystałem dawno, dawno temu, jeszcze zanim w Polsce pojawiły się serwisy typu Blip, Flaker, Pinger czy Śledzik. Wtedy, w czasach, kiedy moje wpisy cytował Robert Scoble ([@scobleizer](http://twitter.com/scobleizer)), Guy Kawasaki ([@GuyKawasaki](http://twitter.com/GuyKawasaki)), czy kiedy ratowałem serwis Josha Kaufmanna po postach Setha Godina o jego projekcie [personalMBA.com](http://personalMBA.com).

Wtedy właśnie rosła moja popularność. Wtedy właśnie konsultowałem projekty budowania wizerunku w społecznościach dla klientów od Korei po Izrael.

Ale ci z Was, którzy mnie znają bliżej, wiedzą, że muszę sukcesywnie zmieniać obszary zainteresowań w których odnoszę pewne sukcesy, zanim zacznę się… nudzić. Dlatego moja aktywność na Twitterze jest obecnie niewielka, ale wygląda na to, że pora do niej powrócić.

Szczególnie w kontekście zupełnie nowej odsłony siadlak.com i [Szkoły Trenerów](http://personaldevelopment.pl/szkola-trenerow/ "Train the Trainer"), nad której startem, zaplanowanym na najbliższy styczeń, ultra-intensywnie pracujemy z [Ewą Wytrążek](http://personaldevelopment.pl/trenerzy/ "Trenerzy") i [Olgą Słobodzian](http://personaldevelopment.pl/trenerzy/ "Trenerzy").