---
id: 4704
title: '35 zł, które wywołało męskie łzy'
date: '2015-06-30T09:53:14+02:00'
author: 'Ludwik C. Siadlak'
layout: post
guid: 'http://siadlak.angrybytes.pl/?p=4704'
permalink: /pomaganie-innym/
slide_template:
    - default
gallery-type:
    - '1'
views:
    - '11295'
dsq_thread_id:
    - '3891711958'
csco_post_featured:
    - ''
csco_singular_layout_page:
    - default
csco_featured_image_type:
    - default
bsb_share_transient_facebook:
    - '1605640128'
bsb_share_count_facebook:
    - '0'
bsb_share_transient_linkedin:
    - '1605640128'
bsb_share_count_linkedin:
    - '0'
image: /wp-content/uploads/2015/06/DSC_0763-01-e1491508397360-1.jpeg
categories:
    - 'Personal Development'
tags:
    - 'jakość życia'
    - zdrowie
    - zmęczenie
---

Jestem w Kielcach. W przerwie szkolenia siedzę na kanapie w klimatyzowanym ośrodku. Przeglądam Reddita, popijam zieloną herbatę, śmieję się z kursantami. Rano, w czterogwiazdkowym w hotelu zjadłem porządne śniadanie, a deserowe truskawki popiłem pachnącą, świeżomieloną kawą. Za chwilę, kiedy skończę pracę i wystawię czerwcowe faktury, wsiądę do sportowego samochodu i słuchając dobrej muzyki wrócę do mojej lepszej połówki, bo przecież dzisiaj się przeprowadzamy. Co prawda dwa bloki dalej, ale za to będziemy mieć teraz mieszkanie z ogrodem. Na pierwszym piętrze, w centrum Warszawy.

Tak wygląda moje życie. Fajnie, nie?

I wtedy wchodzi do firmy człowiek. Mężczyzna koło pięćdziesiątki i od progu, kłaniając się i ściskając w dłoniach zniszczoną czapkę pyta czy nie mamy dla niego jakiejś pracy.

> – Cokolwiek – coś przenieść, posprzątać, naprawdę cokolwiek…

Zaczyna się zwierzać.

> – Byłem na budowie, na wszystkich budowach co tu są. Nigdzie nie ma roboty. Wszystko zrobię. Co tylko trzeba, nie chcę żebrać, a dzieci głodne chodzą, żona też pracy nie ma, a pieniądze z opieki dopiero 15 będą, a i tak nie starczy…

Mężczyzna jest trzeźwy. Spod dresowej bluzy wystają tatuaże i wyraźnie bolesne sznyty. Pod oczami ma [więzienne przedłużki](http://nasygnale.pl/gid,13392311,img,13392445,page,5,title,Tatuaze-polskich-wiezniow,galeria.html?_ticrsn=5&ticaid=615233), ale w samych oczach widać już tylko desperację.

> – A czy mają państwo chociaż coś do jedzenia, jakieś resztki?

Proszę go, żeby poszedł ze mną. Poszliśmy do najbliższego sklepu.

> – Niech Pan powie, czego Panu brakuje w domu. Proszę Pani – ja płacę za tego Pana.
> 
> – Naprawdę?… To chleb, masło, kilo cukru i kilo mąki, jakieś jajka, to wystarczy, byle coś do żołądka włożyć…

Sklepik byl mikroskopijny, osiedlowy. W 3/4 wypełniony alkoholami, na które nawet się nie obejrzał. Wzięliśmy wszystko – wędliny, kabanosy, pasztet, konserwy, czekoladę i lizaki dla dzieciaków, kawę, herbatę i tak dalej.

Przy każdym kolejnym produkcie oponował.

> – To za dużo, nie trzeba… Naprawdę, bardzo Panu dziękuję…

Chwycił reklamówki i prawie wybiegł ze sklepu, żeby ukryć łzy.

Zapłaciłem… 35 zł. Kwotę, której braku nawet nie dostrzegę. Kwotę, która zrobiła coś naprawdę dobrego. Kwotę, która wywołała łzy dorosłego mężczyzny. A nawet… dwóch.

Wróciłem do pracy. Zdałem sobie sprawę, że to jest znajome uczucie. Czułem już coś bardzo podobnego, całkiem niedawno. I przypomniałem sobie – wtedy te emocje wygenerował pewien tekst. Teraz przeżyłem to sam i już naprawdę, bardzo dokładnie wiem, jak poczuła się [Edie, kiedy kupowała kwiaty od starszej Pani](http://mieszkankawarszawy.pl/post/122252471296/kupbukiet).

Może nie codzień spotykamy na swojej drodze ludzi, którzy są w potrzebie. A może po prostu nie dostrzegamy. Albo ich, albo ich potrzeb.

Czy 10, 20, 50, 100 zł zrobi w Twoim życiu taką różnicę jak w życiu tego potrzebującego człowieka?

Kiedy ostatnio zastanawiałeś się [jak możesz pomóc drugiemu człowiekowi](http://dzialasz.pl/taxonomy/term/51)?

Nie chcę być tutaj niczyim mentorem, ani wytykać palcami. Po prostu – proszę, pomyśl. A jeśli masz jakąś akcję w której i ja mogę pomóć – [pisz](http://personaldevelopment.pl/kontakt/).